<html>


<!-- Mirrored from www.my285.com/shishu/qsg/167.htm by HTTrack Website Copier/3.x [XR&CO'2007], Thu, 21 Mar 2013 05:56:15 GMT -->
<head>
<meta http-equiv="Content-Type" content="text/html; charset=gb2312">
<title>清史稿</title>
<style><!--
a {text-decoration:none}
a:hover {color: blue;text-decoration:underline}
-->
</style>
</head>
<center><script src="http://www.my285.com/41tf/DH1.js"></script></center>
<table border="0" width="100%" cellspacing="0" cellpadding="0" background="../../41tf/bj1.gif">
<tr><td align="center">
<script src="../../41tf/DH0.js"></script></td></tr></table>
<center><script src="../../41tf/DH.js"></script></center>
<div align="center">
<script src="http://www.my285.com/41tf/dd.js"></script>
<script src="http://www.my285.com/41tf/gds.js"></script></div>
<body bgcolor="#C0C0C0" text="#000000" link="##008282" vlink="#008282" 
topmargin="2" leftmargin="0" rightmargin="0" bottommargin="0"><div align="center">
<table border="0" width="80%" style="line-height: 150%">
<td>
		<a href="http://www.my285.com/"><font color="#008080">梦远书城</font></a><font 
  color="#008080"> &gt; </font><a href="index.htm"><font color="#008080">清史稿</font></a><font 
  color="#008080"> &gt;</font></td>	<tr>
		
		<td>
<font color="#008080">
		</font>&nbsp;&nbsp;&nbsp;&nbsp; <font face="楷体_GB2312">&nbsp;&nbsp;&nbsp;&nbsp;
		<font size="5" color="#9F0000">&nbsp;&nbsp;&nbsp;&nbsp;&nbsp;&nbsp;&nbsp;表七 
		</font></font><hr>
&nbsp;<br>
		<br>
		<br>
		　　外戚表 <br>
		<br>
		　　班书始立外戚恩泽侯表，辽、明二史因之。辽外戚不皆有封爵，然世选北府宰相预政事。明则扬、徐二王仅假虚号，自后皆封侯伯。嘉靖间，诏不得与汗马馀勋并列。惟分封大邑，带砺相承，未尝区以别也。清初，太祖娶于叶赫，草昧干戈，制度未备。太宗、世祖娶于蒙古，追进崇封，外戚恩泽自此始。雍正八年，世宗诏定外戚为承恩公。乾隆四十三年，高宗又诏后族承恩，与佐命功臣栉风沐雨、拓土开疆者实难并论，俱改为三等公。名既专属，等复攸殊，裁抑制防，视明尤肃。用是终清世外家皆谨守法度，无预政事者，不可谓非诒谋之善也。明史用班氏例，兼及宦官、恩幸之得封者，尤清所未有。兹次第诸后族为外戚表。凡以外戚封，及其家初有爵以外戚进者皆入焉。后族别以功封，仍列功臣世爵表。 <br>
		<br>
　<hr>
<a href="http://www.my285.com/"><span style="font-size: 11.5pt">梦远书城(<font face="华文新魏">my285.com</font>)</span></a>


<center><a href="168.htm">下一页</a>&nbsp;
		<a href="index.htm">回目录</a>&nbsp; <a href="http://www.my285.com/">回首页</a></center></td>
</tr>
</table></div>


<div align="center">
<script src="http://www.my285.com/41tf/gdx.js"></script>
<script src="http://www.my285.com/41tf/wd.js"></script></div>


<center><script src="../../41tf/WB.js"></script></center>
<script src="../../41tf/wdp.js"></script>
<script src="../../41tf/wdt.js"></script>
<div style='display:"none"'><script src="../../41tf/tj.js"></script></div>

</body>


<!-- Mirrored from www.my285.com/shishu/qsg/167.htm by HTTrack Website Copier/3.x [XR&CO'2007], Thu, 21 Mar 2013 05:56:17 GMT -->
</html>
