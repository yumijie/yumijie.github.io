<html>

<!-- Mirrored from www.my285.com/shishu/chenshu/009.htm by HTTrack Website Copier/3.x [XR&CO'2007], Thu, 21 Mar 2013 05:18:51 GMT -->
<head>
<meta http-equiv="Content-Type" content="text/html; charset=gb2312">
<title>梦远书城_陈书</title>
<link rel="stylesheet" href="images/wyt.css">

</head>
<center><script src="http://www.my285.com/41tf/DH1.js"></script></center>
<table border="0" width="100%" cellspacing="0" cellpadding="0" background="../../41tf/bj1.gif">
<tr><td align="center">
<script src="../../41tf/DH0.js"></script></td></tr></table>
<center><script src="../../41tf/DH.js"></script></center>
<div align="center">
<script src="http://www.my285.com/41tf/dd.js"></script>
<script src="http://www.my285.com/41tf/gds.js"></script></div><body bgcolor="#f7f7e7" topmargin="2" leftmargin="0" rightmargin="0" bottommargin="0">
<div align="center"><img src="images/logo.gif" width="165" height="41"></div>
<div align="center"><hr color="#CBE2EC" width=85%></div>
<div align=center><table width=85%>
   <tr><td align=right style="font-size:12pt; color: #2895C3; letter-spacing: 1px; line-height: 25px;">卷九&nbsp;&nbsp;列传第三&nbsp;&nbsp;侯 欧阳Q 子纥 吴明彻 裴子烈

</span></td></tr></table></div><p>
<div align="center"><center>
<table border="0" width="85%">
  <tr>
    <td style="font-size:12pt;line-height:150%;">
<br>
<br>　　侯，字伯玉，巴西充国人也。父弘远，世为西蜀酋豪。蜀贼张文萼据白崖山，
有众万人，梁益州刺史鄱阳王萧范命弘远讨之。弘远战死，固请复仇，每战必先
锋陷阵，遂斩文萼，由是知名。因事范，范委以将帅之任，山谷夷獠不宾附者，并
遣征之。累功授轻车府中兵参军、晋康太守。范为雍州刺史。除超武将军、冯
翊太守。范迁镇合肥，又随之。
<br>
<br>　　侯景围台城，范乃遣辅其世子嗣，入援京邑。京城陷，与嗣退还合肥，仍
随范徙镇湓城。俄而范及嗣皆卒，领其众，依于豫章太守庄铁。铁疑之，惧不
自安，诈引铁谋事，因而刃之，据有豫章之地。侯景将于庆南略地至豫章，城邑皆
下，穷蹙，乃降于庆。庆送于景，景以与己同姓，托为宗族，待之甚厚，留
其妻子及弟为质。遣随庆平定蠡南诸郡。及景败于巴陵，景将宋子仙、任约等并
为西军所获，乃诛景党与，以应义军，景亦尽诛其弟及妻子。梁元帝授武臣将
军、南贾荽淌罚郫县侯，邑一千户。仍随都督王僧辩讨景，恒为前锋，每战却敌。
既复台城，景奔吴郡，僧辩使率兵追之，与景战于吴松江，大败景，尽获其军实。
进兵钱塘，景将谢答仁、吕子荣等皆降。以功除南豫州刺史，镇于姑熟。
<br>
<br>　　承圣二年，齐遣郭元建出自濡须，僧辩遣领甲士三千，筑垒于东关以捍之，
大败元建。除使持节、镇北将军，给鼓吹一部，增邑二千户。西魏来寇荆州，王僧
辩以为前军，赴援，未至而荆州陷。之九江，因卫晋安王还都。承制以为侍
中、使持节、都督江晋吴齐四州诸军事、江州刺史，改封康乐县公，邑五千户，进
号车骑将军。司徒陆法和据郢州，引齐兵来寇，乃使都督众军西讨，未至，法和
率其部北度入齐。齐遣慕容恃德镇于夏首，控引西还，水陆攻之，恃德食尽，请
和，还镇豫章。僧辩使其弟僧忄音率兵与共讨萧勃，及高祖诛僧辩，僧忄音阴
欲图而夺其军，知之，尽收僧忄音徒党，僧忄音奔齐。
<br>
<br>　　绍泰二年，以本号加开府仪同三司，馀并如故。是时，据中流，兵甚强盛，
又以本事王僧辩，虽外示臣节，未有入朝意。初，余孝顷为豫章太守，及镇豫章，
乃于新吴县别立城栅，与相拒。留军人妻子于豫章，令从弟[知后事，悉众以
攻孝顷。自夏及冬，弗能克，乃长围守之，尽收其禾稼。[与其部下侯方儿不协，
方儿怒，率所部攻[，虏掠军府妓妾金玉，归于高祖。既失根本，兵众皆溃，
轻归豫章，豫章人拒之，乃趋湓城，投其将焦僧度。僧度劝投齐，以高祖有大
量，必能容己，乃诣阙请罪，高祖复其爵位。
<br>
<br>　　永定元年，授侍中、车骑将军。二年，进位司空。王琳至于沌口，周文育、侯
安都并没，乃以为都督西讨诸军事。至于梁山。世祖即位，进授太尉，增邑千
户。王琳至于栅口，又以为都督，侯安都等并隶焉。与琳相持百馀日，未决。
天嘉元年二月，东关春水稍长，舟舰得通，琳引合肥R湖之众，舳舻相次而下，其
势甚盛。率军进兽槛洲，琳亦出船列于江西，隔洲而泊。明日合战，琳军少却，
退保西岸。及夕，东北风大起，吹其舟舰，舟舰并坏，没于沙中，溺死者数十百人。
浪大不得还浦，夜中又有流星坠于贼营。及旦风静，琳入浦治船，以荻船塞于浦口，
又以鹿角绕岸，不敢复出。是时，西魏遣大将军史宁蹑其上流，闻之，知琳不能
持久，收军却据湖浦，以待其敝。及史宁至，围郢州，琳恐众溃，乃率船舰来下，
去芜湖十里而泊，击柝闻于军中。明日，齐人遣兵数万助琳，琳引众向梁山，欲越
官军以屯险要。齐仪同刘伯球率兵万馀人助琳水战，行台慕容恃德子子会领铁骑二
千，在芜湖西岸博望山南，为其声势。令军中晨炊蓐食，分荡顿芜湖洲尾以待
之。将战，有微风至自东南，众军施拍纵火。定州刺史章昭达乘平虏大舰，中江而
进，发拍中于贼舰，其馀冒突、青龙，各相当值。又以牛皮冒蒙冲小船，以触贼舰，
并熔铁洒之。琳军大败。其步兵在西岸者，自相蹂践，马骑并淖于芦荻中，弃马脱
走以免者十二三。尽获其舟舰器械，并禽齐将刘伯球、慕容子会，自馀俘馘以万计。
琳与其党潘纯陀等乘单舴艋冒阵走至湓城，犹欲收合离散，众无附者，乃与妻妾左
右十馀人入齐。
<br>
<br>　　其年，诏以为都督湘、巴、郢、江、吴等五州诸军事，镇湓城。周将贺若敦、
独孤盛等寇巴、湘，又以为西讨都督，与盛战于西江口，大败盛军，虏其人马器
械，不可胜数。以功授使持节、都督湘、桂、郢、巴、武、沅六州诸军事、湘州刺
史，改封零陵郡公，邑七千户，馀如故。二年，以疾表求还朝。三月，于道薨，时
年五十二。赠侍中、骠骑大将军、大司马，加羽葆、鼓吹、班剑二十人，给东园秘
器，谥曰壮肃。其年九月，配享高祖庙庭。子净藏嗣。
<br>
<br>　　净藏尚世祖第二女富阳公主，以公主除员外散骑侍郎。太建三年卒，赠司徒主
簿。净藏无子，弟就袭封。
<br>
<br>　　欧阳Q，字靖世，长沙临湘人也。为郡豪族。祖景达，梁代为本州治中。父僧
宝，屯骑校尉。Q少质直有思理，以言行笃信著闻于岭表。父丧毁瘠甚至。家产累
积，悉让诸兄。州郡频辟不应，乃庐于麓山寺傍，专精习业，博通经史。年三十，
其兄逼令从宦，起家信武府中兵参军，迁平西邵陵王中兵参军事。
<br>
<br>　　梁左卫将军兰钦之少也，与Q相善，故Q常随钦征讨。钦为衡州，仍除清远太
守。钦南征夷獠，擒陈文彻，所获不可胜计，献大铜鼓，累代所无，Q预其功。还
为直阁将军，仍除天门太守，伐蛮左有功。刺史庐陵王萧续深嘉之，引为宾客。钦
征交州，复启Q同行。钦度岭以疾终，Q除临贺内史，启乞送钦丧还都，然后之任。
时湘衡之界五十馀洞不宾，敕令衡州刺史韦粲讨之，粲委Q为都督，悉皆平殄。粲
启梁武，称Q诚干，降诏褒赏，仍加超武将军，征讨广、衡二州山贼。
<br>
<br>　　侯景构逆，粲自解还都征景，以Q监衡州。京城陷后，岭南互相吞并，兰钦弟
前高州刺史裕攻始兴内史萧绍基，夺其郡。裕以兄钦与Q有旧，遣招之，Q不从。
乃谓使云：“高州昆季隆显，莫非国恩，今应赴难援都，岂可自为跋扈。”及高祖
入援京邑，将至始兴，Q乃深自结托。裕遣兵攻Q，高祖援之，裕败，高祖以王怀
明为衡州刺史，迁Q为始兴内史。高祖之讨蔡路养、李迁仕也，Q率兵度岭，以助
高祖。及路养等平，Q有功，梁元帝承制以始兴郡为东衡州，以Q为持节、通直散
骑常侍、都督东衡州诸军事、云麾将军、东衡州刺史，新N县伯，邑四百户。
<br>
<br>　　侯景平，元帝遍问朝宰：“今天下始定，极须良才，卿各举所知。”群臣未有
对者。帝曰：“吾已得一人。”侍中王褒进曰：“未审为谁？”帝云：“欧阳Q公
正有匡济之才，恐萧广州不肯致之。”乃授武州刺史，寻授郢州刺史，欲令出岭，
萧勃留之，不获拜命。寻授使持节、散骑常侍、都督衡州诸军事、忠武将军、衡州
刺史，进封始兴县侯。
<br>
<br>　　时萧勃在广州，兵强位重，元帝深患之，遣王琳代为刺史。琳已至小桂岭，勃
遣其将孙信监州，尽率部下至始兴，避琳兵锋。Q别据一城，不往谒勃，闭门高垒，
亦不拒战。勃怒，遣兵袭Q，尽收其此赀财马仗。寻赦之，还复其所，复与结盟。
荆州陷，Q委质于勃。及勃度岭出南康，以Q为前军都督，顿豫章之苦竹滩，周文
育击破之，擒送于高祖，高祖释之，深加接待。萧勃死后，岭南扰乱，Q有声南土，
且与高祖有旧，乃授Q使持节、通直散骑常侍、都督衡州诸军事、安南将军、衡州
刺史，始兴县侯。未至岭南，Q子纥已克定始兴。及Q至岭南，皆慑伏，仍进广州，
尽有越地。改授都督广、交、越、成、定、明、新、高、合、罗、爱、建、德、宜、
黄、利、安、石、双十九州诸军事、镇南将军、平越中郎将、广州刺史，持节、常
侍、侯并如故。王琳据有中流，Q自海道及东岭奉使不绝。永定三年，进授散骑常
侍，增都督衡州诸军事，即本号开府仪同三司。世祖嗣位，进号征南将军，改封阳
山郡公，邑一千五百户，又给鼓吹一部。
<br>
<br>　　初，交州刺史袁昙缓密以金五百两寄Q，令以百两还合浦太守龚，四百两付
儿智矩，馀人弗之知也。Q寻为萧勃所破，赀财并尽，唯所寄金独在。昙缓亦寻卒，
至是Q并依信还之，时人莫不叹伏。其重然诺如此。
<br>
<br>　　时Q弟盛为交州刺史，次弟邃为衡州刺史，合门显贵，名振南土。又多致铜鼓、
生口，献奉珍异，前后委积，颇有助于军国焉。Q以天嘉四年薨，时年六十六。赠
侍中、车骑大将军、司空、广州刺史，谥曰穆。子纥嗣。
<br>
<br>　　纥字奉圣，颇有干略。天嘉中，除黄门侍郎、员外散骑常侍。累迁安远将军、
衡州刺史。袭封阳山郡公，都督交、广等十九州诸军事、广州刺史。在州十馀年，
威惠著于百越，进号轻车将军。
<br>
<br>　　光大中，上流蕃镇并多怀贰，高宗以纥久在南服，颇疑之。太建元年，下诏征
纥为左卫将军。纥惧，未欲就征，其部下多劝之反，遂举兵攻衡州刺史钱道戢。道
戢告变，乃遣仪同章昭达讨纥，屡战兵败，执送京师，伏诛，时年三十三。家口籍
没。子询以年幼免。
<br>
<br>　　吴明彻，字通昭，秦郡人也。祖景安，齐南谯太守。父树，梁右军将军。明彻
幼孤，性至孝，年十四，感坟茔未备，家贫无以取给，乃勤力耕种。时天下亢旱，
苗稼焦枯，明彻哀愤，每之田中，号泣，仰天自诉。居数日，有自田还者，云苗已
更生。明彻疑之，谓为绐己，及往田所，竟如其言。秋而大获，足充葬用。时有伊
氏者，善占墓，谓其兄曰：“君葬之日，必有乘白马逐鹿者来经坟所，此是最小孝
子大贵之徵。”至时果有此应，明彻即树之最小子也。
<br>
<br>　　起家梁东宫直后。及侯景寇京师，天下大乱，明彻有粟麦三千馀斛，而邻里饥
]，乃白诸兄曰：“当今草窃，人不图久，柰何有此而不与乡家共之？”于是计口
平分，同其N俭，群盗闻而避焉，赖以存者甚众。
<br>
<br>　　及高祖镇京口，深相要结，明彻乃诣高祖，高祖为之降阶，执手即席，与论当
世之务。明彻亦微涉书史经传，就汝南周弘正学天文、孤虚、遁甲，略通其妙，颇
以英雄自许，高祖深奇之。
<br>
<br>　　承圣三年，授戎昭将军、安州刺史。绍泰初，随周文育讨杜龛、张彪等。东道
平，授使持节、散骑常侍、安东将军、南贾荽淌罚封安吴县侯。高祖受禅，拜安
南将军，仍与侯安都、周文育将兵讨王琳。及众军败没，明彻自拔还京。世祖即位，
诏以本官加右卫将军。王琳败，授都督武沅二州诸军事、安西将军、武州刺史，馀
并如故。周遣大将军贺若敦率马步万馀人奄至武陵，明彻众寡不敌，引军巴陵，仍
破周别军于双林。
<br>
<br>　　天嘉三年，授安西将军。及周迪反临川，诏以明彻为安南将军、江州刺史，领
豫章太守，总督众军，以讨迪。明彻雅性刚直，统内不甚和，世祖闻之，遣安成王
顼慰晓明彻，令以本号还朝。寻授镇前将军。五年，迁镇东将军、吴兴太守。及引
辞之郡，世祖谓明彻曰：“吴兴虽郡，帝乡之重，故以相授。君其勉之！”及世祖
弗豫，征拜中领军。
<br>
<br>　　废帝即位，授领军将军，寻迁丹阳尹，仍诏明彻以甲仗四十人出入殿省。到仲
举之矫令出高宗也，毛喜知其谋，高宗疑惧，遣喜与明彻筹焉。明彻谓喜曰：“嗣
君谅，万机多阙，外邻强敌，内有大丧。殿下亲实周、邵，德冠伊、霍，社稷至
重，愿留中深计，慎勿致疑。”
<br>
<br>　　及湘州刺史华皎阴有异志，诏授明彻使持节、散骑常侍、都督湘、桂、武三州
诸军事、安南将军、湘州刺史，给鼓吹一部，仍与征南大将军淳于量等率兵讨皎。
皎平，授开府仪同三司，进爵为公。太建元年，授镇南将军。四年，征为侍中、镇
前将军，馀并如故。
<br>
<br>　　会朝议北伐，公卿互有异同，明彻决策请行。五年，诏加侍中、都督征讨诸军
事，仍赐女乐一部。明彻总统众军十馀万，发自京师，缘江城镇，相续降款。军至
秦郡，克其水栅。齐遣大将尉破胡将兵为援，明彻破走之，斩获不可胜计，秦郡乃
降。高宗以秦郡明彻旧邑，诏具太牢，令拜祠上冢，文武羽仪甚盛，乡里以为荣。
<br>
<br>　　进克仁州，授征北大将军，进爵南平郡公，增邑并前二千五百户。次平峡石岸
二城。进逼寿阳，齐遣王琳将兵拒守。琳至，与刺史王贵显保其外郭。明彻以琳初
入，众心未附，乘夜攻之，中宵而溃，齐兵退据相国城及金城。明彻令军中益修治
攻具，又迮肥水以灌城。城中苦湿，多腹疾，手足皆肿，死者十六七。会齐遣大将
军皮景和率兵数十万来援，去寿春三十里，顿军不进。诸将咸曰：“坚城未拔，大
援在近，不审明公计将安出？”明彻曰：“兵贵在速，而彼结营不进，自挫其锋，
吾知其不敢战明矣。”于是躬擐甲胄，四面疾攻，城中震恐，一鼓而克，生禽王琳、
王贵显、扶风王可p浑孝裕、尚书庐潜、左丞李PB，送京师。景和惶惧遁走，尽
收其驼马辎重。琳之获也，其旧部曲多在军中，琳素得士卒心，见者皆[欷不能仰
视。明彻虑其有变，遣左右追杀琳，传其首。诏曰：“寿春者古之都会，襟带淮、
汝，控引河、洛，得之者安，是称要害。侍中、使持节、都督征讨诸军事、征北大
将军、开府仪同三司南平郡开国公明彻，雄图克举，宏略盖世。在昔屯夷，缔构皇
业，乃掩衡、岳，用清氛l，实吞云梦，即叙上游。今兹荡定，恢我王略，风行电
扫，貔虎争驰，月阵云梯，金汤夺险，威陵殊俗，惠渐边氓。惟功与能，元戎是属，
崇麾广赋，茂典恒宜，可都督、豫、合、建、光、朔、北徐六州诸军事、车骑大将
军、豫州刺史，增封并前三千五百户，馀如故。”诏遣谒者萧淳风就寿阳册明彻，
于城南设坛，士卒二十万，陈旗鼓戈甲，明彻登坛拜受，成礼而退，将卒莫不踊跃
焉。
<br>
<br>　　初，秦郡属南贾荩后隶谯州，至是，诏以谯之秦、盱眙、神农三郡还属南
州，以明彻故也。
<br>
<br>　　六年，自寿阳入朝，舆驾幸其第，赐钟磬一部，米一万斛，绢布二千匹。
<br>
<br>　　七年，进攻彭城。军至吕梁，齐遣援兵前后至者数万，明彻又大破之。八年，
进位司空，馀如故。又诏曰：“昔者军事建旌，交锋作鼓，顷日讹替，多乖旧章，
至于行阵，不相甄别。今可给司空、大都督钺龙麾，其次将各有差。”寻授都督
南北肌⒛媳鼻嘹畚逯葜罹事、南贾荽淌贰
<br>
<br>　　会周氏灭齐，高宗交事徐、迹九年，诏明彻进军北伐，令其世子戎昭将军、
员外散骑侍郎惠觉摄行州事。明彻军至吕梁，周徐州总管梁士彦率众拒战，明彻频
破之，因退兵守城，不复敢出。明彻仍迮清水以灌其城，环列舟舰于城下，攻之甚
急。周遣上大将军王轨将兵救之。轨轻行自清水入淮口，横流竖木，以铁锁贯车轮，
遏断船路。诸将闻之，甚惶恐，议欲破堰拔军，以舫载马。马主裴子烈议曰：若决
堰下船，船必倾倒，岂可得乎？不如前遣马出，于事为允。”适会明彻苦背疾甚笃，
知事不济，遂从之，乃遣萧摩诃帅马军数千前还。明彻仍自决其堰，乘水势以退军，
冀其获济。及至清口，水势渐微，舟舰并不得渡，众军皆溃，明彻穷蹙，乃就执。
寻以忧愤遘疾，卒于长安，时年六十七。
<br>
<br>　　至德元年诏曰：“李陵矢竭，不免请降，于禁水涨，犹且生获，固知用兵上术，
世罕其人。故侍中、司空南平郡公明彻，爰初蹑足，迄届元戎，百战百胜之奇，决
机决死之勇，斯亦侔于古焉。及拓定淮、肥，长驱彭、汴，覆涂苋缇倜，扫锐帅
同沃雪，风威b于异俗，功郊著于同文。方欲息驾阴山，解鞍浣海，既而师出已老，
数亦终奇，不就结缨之功，无辞入褚之屈，望封崤之为易，冀平翟之非难，虽志在
屈伸，而奄中霜露，埋恨绝域，甚可嗟伤。斯事已往，累逢肆赦，凡厥罪戾，皆蒙
洒濯，独此孤魂，未沾宽惠，遂使爵土湮没，飨^无主。弃瑕录用，宜在兹辰，可
追封邵陵县开国侯，食邑一千户，以其息惠觉为嗣。”
<br>
<br>　　惠觉历黄门侍郎，以平章大宝功，授N州刺史。
<br>
<br>　　明彻兄子超，字逸世。少倜傥，以干略知名。随明彻征伐，有战功，官至忠毅
将军、散骑常侍、桂州刺史，封汝南县侯，邑一千户。卒，赠广州刺史，谥曰节。
<br>
<br>　　裴子烈，字大士，河东闻喜人，梁员外散骑常侍猗之子。子烈少孤，有志气。
遇梁末丧乱，因习武艺，以骁勇闻。频从明彻征讨，所向必先登陷阵。官至电威将
军、北谯太守、岳阳内史，海安县伯，邑三百户。至德四年卒。
<br>
<br>　　史臣曰：高祖拨乱创基，光启天历，侯、欧阳Q并归身有道，位贵鼎司，美
矣。吴明彻居将帅之任，初有军功，及吕梁败绩，为失算也。斯以勇非韩、白，识
异孙、吴，遂使蹙境丧师，金陵虚弱，祯明沦覆，盖由其渐焉。
</span></td>
  </tr>
<tr><td align=center><a href="index.htm"><span style="font-size:12pt; color: #2895C3; letter-spacing: 1px; line-height: 25px;">返&nbsp;&nbsp;回</span></a>&nbsp;&nbsp;&nbsp;&nbsp;<a href="010.htm"><span style="font-size:12pt; color: #2895C3; letter-spacing: 1px; line-height: 25px;">下一页</span></a></td></tr>
</table>
</center></div>
<div align="center"><center>
<table border=0 width=100% cellspacing=0 cellpadding=0>
<tr><td width='100%' height='12'><img src='http://www.my285.com/shishu/chenshu/images/dot.gif' border='0' width='1' height='1'></td></tr>
<tr>
 <td align='center' style='line-height: 25px;'><b style='font-size: 8pt; font-family: Arial;'><a href="http://www.my285.com/"><span style="font-size: 11.5pt">梦远书城(<font face="华文新魏">my285.com</font>)</span></a>
</td></tr></table>
</center></div>
<div align="center">
<script src="http://www.my285.com/41tf/gdx.js"></script>
<script src="http://www.my285.com/41tf/wd.js"></script></div>


<center><script src="../../41tf/WB.js"></script></center>
<script src="../../41tf/wdp.js"></script>
<script src="../../41tf/wdt.js"></script>
<div style='display:"none"'><script src="../../41tf/tj.js"></script></div>

</body>

<!-- Mirrored from www.my285.com/shishu/chenshu/009.htm by HTTrack Website Copier/3.x [XR&CO'2007], Thu, 21 Mar 2013 05:18:52 GMT -->
</html>
