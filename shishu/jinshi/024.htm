<HTML>
<!-- Mirrored from www.my285.com/shishu/jinshi/024.htm by HTTrack Website Copier/3.x [XR&CO'2007], Thu, 21 Mar 2013 05:44:12 GMT -->
<HEAD><meta http-equiv="Content-Type" content="text/html; charset=GB2312"><TITLE>梦远书城_金史_志第五</TITLE>
<META NAME="keywords" CONTENT="脱脱 金史 志第五">
<META NAME="description" CONTENT="脱脱 - 金史 - 志第五">

<style>
<!--
#page {position:absolute; z-index:0; left:0px; top:0px}
.tt3 {font: 9pt/12pt "宋体"}
.tt2 {font: 12pt/15pt "宋体"}
a {text-decoration:none}
a:hover {color: blue;text-decoration:underline}
-->
</style>

</head>
<center><script src="http://www.my285.com/41tf/DH1.js"></script></center>
<table border="0" width="100%" cellspacing="0" cellpadding="0" background="../../41tf/bj1.gif">
<tr><td align="center">
<script src="../../41tf/DH0.js"></script></td></tr></table>
<center><script src="../../41tf/DH.js"></script></center>
<div align="center">
<script src="http://www.my285.com/41tf/dd.js"></script>
<script src="http://www.my285.com/41tf/gds.js"></script></div><body text="#000000" aLink=#9900ff link=#006699 vLink=#006699 bgcolor="#F5F8F8" leftmargin="3" topmargin="3" marginheight="3" marginwidth="3">
<TABLE WIDTH="100%" CELLPADDING=10 CELLSPACING=0 BORDER=0>
<TR>
<TD CLASS="tt3" VALIGN="top" width="8%"  ><strong><A HREF="025.htm">后一页</A><BR>
<A HREF="023.htm">前一页</A><BR>

<A HREF="index.htm">回目录</A><BR>
<A HREF="http://www.my285.com/index.htm">回首页</A><BR>
</strong>
</TD>
<TD class="tt2"  width="84%" style="line-height: 150%"><center><FONT style="FONT-SIZE: 16.5pt" COLOR="#FF6666" FACE="楷体_GB2312"><B>志第五</B></center></FONT>
<hr color="#EE9B73" size="1" width="94%">
<BR>
　　　　　　　 地理上
<BR>
<BR>
　　○上京路　咸平路　东京路　北京路　西京路　中都路
<BR>
　　金之壤地封疆，东极吉里迷兀的改诸野人之境，北自蒲与路之北三千余里，火鲁火疃谋克地为边，右旋入泰州婆卢火所浚界壕而西，经临潢、金山，跨庆、桓、抚、昌、净州之北，出天山外，包东胜，接西夏，逾黄河，复西历葭州及米脂寨，出临洮府，会州、积石之外，与生羌地相错。复自积石诸山之南左折而东，逾洮州，越盐川堡，循渭至大散关北，并山入京兆，络商州，南以唐邓西南皆四十里，取淮之中流为界，而与宋为表里。
<BR>
　　袭辽制，建五京，置十四总管府，是为十九路。其间散府九，节镇三十六，防御郡二十二，刺使郡七十三，军十有六，县六百三十二。后复尽升军为州，或升城堡寨镇为县，是以金之京府州凡百七十九，县加于旧五十一，城寨堡关百二十二，镇四百八十八。虽贞v、兴定危亡之所废置，既归大元，或有因之者，故凡可考必尽著之，其所不载则阙之。
<BR>
　　上京路，即海古之地，金之旧土也，国言“金”曰“按出虎”，按出虎水源于此，故名金源，建国之号盖取诸此。国初称为内地，天眷元年号上京。海陵贞元元年迁都于燕，削上京之号，止称会宁府，称为国中者以违制论。大定十三年七月，后为上京。其山有长白、青岭、马纪岭、完都鲁，水有按出虎水、混同江、来流河、宋瓦江、鸭子河。府一，领节镇四，防御一，县六，镇一。旧有会平州，天会二年筑，契丹之周特城也，后废。其宫室有乾元殿，天会三年建，天眷元年更名皇极殿。庆元宫，天会十三年建，殿曰辰居，门曰景晖，天眷二年安太祖以下御容，为原庙。朝殿，天眷元年建，殿曰敷德，门曰延光，寝殿曰宵衣，书殿曰稽古。又有时德宫、明德殿，熙宗尝享太宗御容于此，太后所居也。凉殿，皇统二年构，门曰延福，楼曰五云，殿曰重明。东庑南殿曰东华，次曰广仁。西庑南殿曰西清，次曰明义。重明后，东殿曰龙寿，西殿曰奎文。时令殿及其曰奉元。有泰和殿，有武德殿，有薰风殿。其行宫有天开殿，爻剌春水之地也。有混同江行宫。太庙、社稷，皇统三年建，正隆二年毁。原庙，天眷元年以春亭名天元殿，安太祖、太宗、徽宗及诸后御容。春亭者，太祖所尝御之所也。天眷二年作原庙，皇统七年改原庙乾文殿曰世德，正隆二年毁。大定五年复建太祖庙。兴圣宫，德宗所居也，天德元年名之。兴德宫，后更名永祚宫，睿宗所居也，光兴宫，世宗所居也。正隆二年命吏部郎中萧彦良尽毁宫殿、宗庙、诸大族邸第及储庆寺，夷其趾，耕垦之。大定二十一年后修宫殿，建城隍庙。二十三年以甓束其城。有皇武殿，击球校射之所也。有云锦亭，有临漪亭，为笼鹰之所，在按出虎水侧。
<BR>
　　会宁府，下。初为会宁州，太宗以建都，升为府。天眷元年，置上京留守司，以留守带本府尹，兼本路兵马都总管。后置上京曷懒等路提刑司。户三万一千二百七十。旧岁贡秦王鱼，大定十二年罢之，又贡猪二万，二十五年罢之。东至胡里改六百三十里，西到肇州五百五十里，北至蒲与路七百里，东南至恤品路一千六百里，至曷赖路一千八百里县三：
<BR>
　　会宁倚，与府同时置。有长白山、青岭、马纪岭、勃野淀、绿野淀。有按出虎河，又书作阿术浒。有混同江、涞流河。有得胜陀，国言忽土皑葛蛮，太祖誓师之地也。
<BR>
　　曲江初名镇东，大定七年置，十三年更今名。
<BR>
　　宜春大定七年置。有鸭子河。
<BR>
　　肇州，下，防御使。旧出河店也。天会八年，以太祖兵胜辽，肇基王绩于此，遂建为州。天眷元年十月，置防御使，隶会宁府。海陵时，尝为济州支郡。承安三年，复以为太祖神武隆兴之地，升为节镇，军名武兴。五年，置漕运司，以提举兼州事。后废军。贞v二年复升为武兴军节镇，置招讨司，以使兼州事。户五千三百七十五。县一：
<BR>
　　始兴倚，兴州同时置。有鸭子河、黑龙江。
<BR>
　　隆州，下，利涉军节度使。古扶余之地，辽太祖时，有黄龙见，遂名黄龙府。天眷三年，改为济州，以太祖来攻城时大军径涉，不假舟楫之祥也，置利涉军。天德三年置上京路都转运司，四年，改为济州转运司。大定二十九年嫌与山东路济州同，更今名。贞v初，升为隆安府，户一万一百八十。县一：
<BR>
　　利涉倚，兴州同时置。有混同江、涞流河。镇一兴县同时置，有混同馆。
<BR>
　　信州，下，彰信军刺史。本渤海怀远军，辽开泰七年建，取诸路汉民置。户七千三百五十九。县一：
<BR>
　　武昌本渤海怀福县地。镇一八十户。
<BR>
　　蒲与路，国初置万户，海陵例罢万户，乃改置节度使。承安三年，设节度副使。南至上京六百七十里，东南至胡里改一千四百里，北至北边界火鲁火疃谋克三千里。
<BR>
　　合懒路，置总管府。贞元元年，改总管为尹，仍兼兵马都总管。承安三年，设兵马副总管。旧贡海葱，大定二十七年罢之。有移鹿古水。西至上京一千八百里，东南至高丽界五百里。
<BR>
　　恤品路，节度使。辽时，为率宾府，置刺史。本率宾故地，太宗天会二年，以耶懒路都孛堇所居地瘠，遂迁于此。以海陵例罢万户，置节度使，因名速频路节度使。世宗大定十一年，以耶懒、速频相去千里，既居速频，然不可忘本，遂命名古土门亲管猛安曰押懒猛安。承安三年，设节度副使。西北至上京一千五百七十里，东北至胡里改一千一百，西南至合懒一千二百，北至边界斡可阿怜千户二千里。“耶懒”又书作“押懒”。
<BR>
　　曷苏馆路，置节度使。天会七年，徙治宁州，尝置都统司，明昌四年废。有化成关，国言曰曷撒罕关。
<BR>
　　胡里改路，国初置万户，海陵例罢万户，乃改置节度使。承安三年，置节度副使。西至上京六百三十里，北至边界合里宾忒千户一千五百里。
<BR>
　　乌古迪烈统军司，后升为招讨司，与蒲与路近。
<BR>
　　咸平路，府一，领刺郡一，县十。
<BR>
　　咸平府，下，总管府，安东军节度使，本高丽铜山县地，辽为咸州，国初为咸州路，置都统司。天德二年八月，升为咸平府，后为总管府。置辽东路转运司、东京咸平路提刑司。户五万六千四百四。县八：
<BR>
　　平郭倚，旧名咸平，大定七年更。
<BR>
　　铜山辽同州镇安军，本汉襄平县，辽太祖时以东平寨置，因名东平，军曰镇东。章宗大定二十九年，以与东平重，故更。南有柴河，北有清河，西有辽河。
<BR>
　　新兴辽银州富国军，本渤海富州，熙宗皇统三年废州，更名来属。有范河，北有柴河，西有辽河。
<BR>
　　庆云辽祺州v圣军，本以所俘檀州密云民建州密云，后更名，有辽河。
<BR>
　　清安辽肃州信陵军，熙宗皇统三年降为县
<BR>
　　荣安东有辽河。
<BR>
　　归仁辽旧隶通州安远军，本渤海强师县，辽更名，金因之。北有细河。
<BR>
　　玉山章宗承安三年，以乌速集、平郭、林河之间相去六百余里之地置，贞v二年四月升为节，军曰镇安。
<BR>
　　韩州，下，刺史。辽置东平军，本渤海|颉府。户一万五千四百一十二。旧有营。县二：
<BR>
　　临津倚，未详何年置。
<BR>
　　柳河本渤海粤喜县地，辽以河为名。有狗河、柳河。
<BR>
　　东京路，府一，领节镇一，刺郡四，县十七，镇五。皇统四年二月，立东京新宫，寝殿曰保宁，宴殿曰嘉惠，前后正门曰天华、曰乾贞。七月，建宗庙，有孝宁宫。七年，建御容殿。
<BR>
　　辽阳府，中。东京留守司。本渤海辽阳故城，辽完葺之，郡名东平。天显三年，升为南京，府曰辽阳。十三年，更为东京。太宗天会十年，改南京路平州军帅司为东南路都统司之时，尝治于此，以镇高丽。后置兵马都部署司，天德二年，改为本路都总管府，后更置留守司。产白兔、师姑布、鼠毫、白鼠皮、人参、白附子。户四万六百四。县四、镇一：
<BR>
　　辽阳倚。东梁河、国名兀鲁忽必剌，俗名太子河。
<BR>
　　鹤野　镇一长宜，曷苏馆在其地。
<BR>
　　宜丰辽旧衍州安广军，皇统三年废为县，有东梁河。
<BR>
　　石城兴定三年九月，以县之灵岩寺为岩州，名其倚郭县曰东安，置行省。
<BR>
　　澄州，南海军刺史，下。本辽海州，天德三年改州名。户一万一千九百三十五。县二。镇一：
<BR>
　　临溟　镇一新昌。
<BR>
　　析木辽铜州广利军附郭析木县地，皇统三年废州来属。有沙河。
<BR>
　　沈州，昭德军刺史，中。本辽定理府地，辽太宗时军曰兴辽，后为昭德军，置节度。明昌四年改为刺史，与通、贵德、澄三州皆隶东京。户三万六千八百九十二。县五：
<BR>
　　乐郊辽太祖俘三河之民建三河县于此，后改更今名。有浑河。
<BR>
　　章义辽旧广州，皇统三年降为县来属。有辽河、东梁河、辽河大口。
<BR>
　　辽滨辽旧辽州东平军，辽太宗改为始平军，皇统三年废为县。有辽河。
<BR>
　　鲆芈チ删尚酥萑酥芯常安县，辽尝置定理府刺史于此，本鲆芈ス实兀大定二十九年章宗更名。有范河、清河，国名叩隈必剌。
<BR>
　　双城辽双州保安军也，皇统三年降为县，章宗时废。
<BR>
　　贵德州，刺史，下。辽贵德州宁远军，国初废军，降为刺郡。户二万八百九十六。县二：
<BR>
　　贵德倚。有范河。
<BR>
　　奉集辽集州怀远军奉集县，本渤海旧县。有浑河。
<BR>
　　盖州，奉国军节度使，下。本高丽盖葛牟城，辽辰州。明昌四年，罢曷苏馆，建辰州辽海军节度使。六年，以与“陈”同音，更取盖葛牟为名。户一万八千四百五十六。县四、镇二：
<BR>
　　汤池辽铁州建武军汤池县。镇一神乡。
<BR>
　　建安辽县。镇一大宁。
<BR>
　　秀岩本大宁镇，明昌四年升。泰和四年废为镇，贞v四年复升置。
<BR>
　　熊岳辽卢州玄德军熊岳县。辽属南女直汤河司。
<BR>
　　复州，下，刺史。辽怀还军节度，明昌四年降为刺史。旧贡鹿筋，大定八年罢之。户一万三千九百五十。县二、镇一：
<BR>
　　永康倚。旧名永宁，大定七年更。
<BR>
　　化成辽苏州安复军，本高丽地，兴宗置。皇统三年降为县来属。贞v四年五月升为金州，兴定二年升为防御。镇一归胜。
<BR>
　　来远州，下。旧来远城，本辽熟女直地，大定二十二年升为军，后升为州。
<BR>
　　婆速府路，国初置统军司，天德二处置总管府，贞元元年与曷懒路总管并为尹，兼本路兵马都总管。此路皆猛安户。
<BR>
　　北京路，府四，领节镇七，刺郡三，县四十二，镇七，寨一。
<BR>
　　大定府，中，北京留守司，辽中京。统和二十五年建为中京，国初因称之。海陵贞元元年更为北京，置留守司、都转运司、警巡院。产鼠、螺杯、茱萸梳、玳瑁鞍、酥乳饼、五味子。户六万四千四十七。县十一、镇二：
<BR>
　　大定倚，辽县旧名。在土河、七金山、阴凉河。镇一恩化。
<BR>
　　长兴有涂河。
<BR>
　　富庶有心河。镇一文安。
<BR>
　　松山辽松山州胜安军松山县，开泰中置，旧置刺史。太祖天辅七年置观察使。皇统三年废州来属。承安三年隶高州，泰和四年后复。有阴凉河、落马河。
<BR>
　　神山辽泽州神山县，辽太祖俘蔚州之民置。章宗承安二年尝置惠州，升孩汗菸滦阳县，以隶之。泰和四年罢州及滦阳县。
<BR>
　　惠和皇统三年以辽惠州惠和县置。
<BR>
　　金源唐青山县，辽开泰二年置，以地有金甸为名。有骆驼山。
<BR>
　　和众辽榆州和众县，皇统三年罢州来属。
<BR>
　　武平辽筑城杏埚，初名新州，统和间更为武安州。皇统三年降为武安县来属，大定七年更名。承安三年隶高州，泰和四年复来属。
<BR>
　　静封承安二年以胡设务置，隶全州，三年隶高州，泰和四年来属。
<BR>
　　三韩辽伐高丽，迁马韩、辰韩、弁韩三国民为县，置高州。太祖天辅七年以高州置节度使，皇统三年废为县，承安三年复升为高州，置刺史，为全州支郡，分武平、松山、静封三县隶焉。泰和四年废。有落马河，涂河。
<BR>
　　利州，下，刺史。辽统和十六年置。户二万一千二百九十六。县二、镇一、寨一：
<BR>
　　阜俗辽统和四年置，金因之。
<BR>
　　龙山辽故潭州广润军县故名，熙宗皇统三年废州来属。有榆河。寨一兰州。镇一漆河。
<BR>
　　义州，下，崇义军节使。辽宜州，天德三年更州名。户三万二百三十三。县三、镇一：
<BR>
　　弘政有凌河。
<BR>
　　开义辽海北州广化军县故名，熙宗皇统三年废州来属。镇一饶庆。
<BR>
　　同昌辽成州兴府军县故名，国初隶川州，大定六年罢川州，隶懿州，承安二年复隶川州，泰和四年来属。
<BR>
　　锦州，下，临海军节度使。旧隶兴中府，后来属。户三万九千一百二十三。县三：
<BR>
　　永乐本慕容之西乐县地。
<BR>
　　安昌
<BR>
　　神水辽开泰二年置，皇统三年废为镇，大定二十九年复升为县。有土河。
<BR>
　　瑞州，下，归德军节使。本来州，天德三年更为宗州，泰和六年以避睿宗讳，谓本唐瑞州地，故更今名。户一万九千九百五十三。县三、镇一：
<BR>
　　瑞安旧名来宾，唐来远县民。明昌六年更为宗安，泰和六年复更今名。
<BR>
　　海阳辽润州海阳军故县，皇统三年废州来属。镇一迁民。
<BR>
　　海滨本慕容集宁县地，辽隰州海平军故县，皇统三年废州来属。
<BR>
　　广宁府，散，下，镇宁军节度使。本辽显州奉先军，汉望平县地，天辅七年升为府，因军名置节度。天会八年改军名镇宁。天德二年隶咸平，后废军隶东京。泰和元年七月来属。户四万三千一百六十一。县三、旧有奉玄县，天会八年改为钟秀县。镇六、寨四。镇二欢城、辽西。
<BR>
　　广宁旧名山东县，大定二十九年更名。有辽世宗显陵。寨二闾城、兔何选
<BR>
　　望平大定二十九年升梁渔务置。镇二梁渔务、山西店。
<BR>
　　闾阳辽乾州广德军，以乾陵故名奉陵县。天会八年废州更名来属。有凌河。有辽景宗乾陵。镇二闾阳、衡家。寨二大斧山、北川。
<BR>
　　懿州，下，宁昌军节度使。辽尝更军名庆懿，又为广顺，复更今名。金因之，先隶咸平府，泰和末来属。户四万二千三百五十一。县二：大定六年罢川州，以宜民、同昌二县来属。承安二年复以二县隶川州。泰和四年罢川州，以宜民隶兴中，同昌隶义州。
<BR>
　　顺安
<BR>
　　灵山本渤海灵峰县地。
<BR>
　　兴中府，散，下。本唐营州城，辽太祖迁汉民以实之，曰霸州彰武军，重熙十一年升为府，更今名，金因之。户四万九百二十七。县四、镇三：
<BR>
　　兴中本汉柳城地。南有凌河。镇一黔城。
<BR>
　　永德辽安德州化平军安德县，世宗大定七年更今名。北有凌河。镇一阜安。
<BR>
　　兴城辽严州保肃军县故名，皇统三年废州隶锦州。有桃花岛。
<BR>
　　宜民辽川州长宁军，会同中尝名白川州，天禄五年去“白”字，国初因之，与同昌县皆隶焉。大定六年降为宜民县，隶懿州。承安二年复置川州，改徽川寨为徽川县，为懿州支郡。泰和四年罢州及徽川县求属。镇一咸康，辽县也，国初废为镇。
<BR>
　　建州，下，保靖军刺史。辽初名军曰武宁，后更，金因之。户一万一千四百三十九。县一：
<BR>
　　永霸本唐昌黎县地。
<BR>
　　全州，下，盘安军节度使。承安二年置，改胡设务为静封县，黑河铺为卢川县，拨北京三韩县烈虎等五猛安以隶焉。贞v二年四月尝侨置于平州。户九千三百一十九。县一：
<BR>
　　安丰承安元年十月改丰州铺为安丰县，隶临潢府，二年置全州盘安军节度使治。有黄河、黑河。
<BR>
　　临潢府，下，总管府。地名西楼，辽为上京。国初因称之，天眷元年改为北京。天德二年改北京为临潢府路，以北京路都转运司为临潢府路转运司，天德三年罢。贞元元年以大定府为北京后，但置北京临潢路提刑司。大定后罢路，并入大定府路。贞v二年四月尝侨置于平州。有天平山、好水川，行宫地也，大定二十五年命名。有撒里乃地。熙宗皇帝统九年尝避暑于此。有陷泉，国言曰落孛鲁。有合袅追古思阿不漠合沙地。户六万七千九百七。县五、堡三十七：大定间二十四，后增。
<BR>
　　临潢倚。有金粟河。
<BR>
　　长泰有立列只山，其北千余里有龙驹河，国言曰喝必剌。有撒里葛睹地。
<BR>
　　卢川承安二年以黑河铺升，隶全州，后复来属。有潢河。
<BR>
　　宁塞泰和元年五月置。有滑河。
<BR>
　　长宁辽永州永昌军县故名，太祖天辅七年尝置节度使，皇统三年废州来属。
<BR>
　　庆州，下，玄宁军刺史。境内有辽祖州，天会八年改为奉州，皇统三年废，辽太祖祖陵在焉。境内有辽怀州，旧置奉陵军，天会八年更为奉德军，皇统三年废，辽太宗、穆宗怀陵在焉。北山有这圣宗、兴宗、道宗庆陵。城中有辽行宫，比他州为富庶，辽时刺此郡者非耶律、萧氏不与，辽国宝货多聚藏于此。北至界二十里，南至卢川二百二十，西至桓州九百，东至临潢一百六十。户二千七。县一：旧有孝安县，天会八年改为庆民县，皇统三年废。
<BR>
　　朔平有榷场务。
<BR>
　　兴州，宁朔军节度使。本辽北安州兴化军，皇统三年降军置兴化县，承安五年升为兴州，置节度，军名宁朔，改利民寨为利民县，拨梅坚河徒门必罕、宁江、速马剌三猛安隶焉。贞v二年四月侨置于密云县。户一万五千九百七十。县二：又有利民县，承安五年以利民寨升，泰和四年废。
<BR>
　　兴化倚。辽旧县，皇统三年降兴化军置，隶大定府，承安五千建兴州于县，为倚郭。旧有白檀镇。
<BR>
　　宜兴本兴化县白檀镇，泰和三年升为县来属。
<BR>
　　泰州，德昌军节度使。辽时本契丹二十部族牧地，海陵正隆间，置德昌军，隶上京，大定二十五年罢之。承安三年复置于长春县，以旧泰州为金安县，隶焉。北至边四百里，南至懿州八百里，不至肇州三百五十里。户三千五百四。县一、旧有金安县，承安三年置，寻废。堡十九：
<BR>
　　长春辽长春州韶阳军，天德二年降为县，隶肇州，承安三年来属。有挞鲁古河、鸭子河。有别里不泉。
<BR>
　　边堡，大定二十一年三月，世宗以东北如讨司十九堡在泰州之境，及临潢路旧设二十四堡障参差不齐，遣大理司直蒲察张家奴等往视其处置。于是东北自达里带石堡子至鹤五河地分，临潢路自鹤五河堡子至撒里乃，皆取直列置堡戍。评事移剌每言：“东北及临潢所置，土黾归跃，当令所徙之民姑逐水草以居，分遣丁壮营毕，开壕堑以备边。”上令无水草地官为建屋，及临潢路诸堡皆以放良人戍守。省议：“临潢路二十四堡，堡置户三十，共为七百二十，若营建毕，官给一岁之食。”上以年饥权寝，姑令开壕为备。四月，遣吏部郎中奚胡失海经画壕堑，旋为沙雪堙塞，不足为御。乃言：“可筑二百五十堡，堡日用工三百，计一月可毕，粮亦足备，可为边防久计，泰州九堡、临潢五堡之地斥卤，官可为屋外，自撒里乃以西十九堡，旧戍军舍少，可令大盐泺官木三万余，与直东堡近岭求木，每家官为构室一椽以处之。”
<BR>
　　西京路，府二，领节镇七，刺郡八，县三十九，镇九。大定五年建宫室，名其殿曰保安，其门南曰奉天，东曰宣仁，西曰阜成。天会三年建太祖原庙。
<BR>
　　大同府，中，西京留守司。晋云州大同军节度，辽重熙十三年，升为西京，府名大同，金因之。皇统元年，以燕京路隶尚书省，西京及山后诸部族隶元帅府。旧置兵马都部署司，天德二年，改置本路都总管府，后更置留守司。置转运司及中都西京路提刑司。贡玛瑙环子、玛瑙数珠。产白驼、安息香、松明、松脂、黄连、百药煎、芥子煎、盐、捞盐、石绿、绿矾、铁、甘草、枸杞、碾玉砂、地蕈。户九万八千四百四十四。县七、镇三：
<BR>
　　大同倚。辽析云中置，金因之。有牛皮关、武周山、方山、奚望山、盛乐城、御河、斗鸡台、平城外郭盐场、如浑水、桑乾河、纥真山。有辽帝后像。在华严寺。镇一奉义。
<BR>
　　云中晋旧县名。
<BR>
　　宣宁辽德州昭圣军宣德县，大定八年更名。有官山、弥陀山、石绿山、产碾玉砂。镇一窟龙城。
<BR>
　　怀安晋故县名。
<BR>
　　天成辽析云中置。
<BR>
　　白登本名长清，大定七年更。有白登台、采掠山。
<BR>
　　怀仁辽析云中置，贞v二年五月升为云州。有黄花岭、锦屏山、清凉山、金龙山、早起城、日中城。镇一安七疃。
<BR>
　　丰州，下，天德军节度使。辽尝更军名应天，寻复，金因之。皇统九年升为天德总管府，置西南路招讨司，以天德尹兼领之。大定元年降为天德军节度使，兼丰州管内观察使，以元管部族直撒、军马公事，并隶西南路诏讨司产不灰木、地蕈。户二万二千六百八十三。县一、镇一：
<BR>
　　富民晋旧名。有黑山、神山。镇一振武。
<BR>
　　弘州，下，刺史。辽名军曰博宁，本襄阴村，统和中建。国初置保宁军，后废军。产玛瑙。户二万二千二。县二、镇二：
<BR>
　　襄阴倚。本名永宁，大定七年改。
<BR>
　　顺圣本安塞军故地，辽应历中置，金因之。镇二阳门，贞v二年七月升为县。大罗。
<BR>
　　净州，下，刺史。大定十八年以天山县升，为丰州支郡，刺史兼权讥察。北至界八十里户五千九百三十八。县一：
<BR>
　　天山旧为榷场，大定十八年置，为倚郭。
<BR>
　　桓州，下，威远军节度使。军兵隶西北路招讨司。明昌七年改置刺史。北至旧界一里半。户五百七十八。县一：曷里浒东川，更名金莲川，世宗曰：“莲者连也，取其金枝玉叶相连之义。”景明宫，避暑宫也，在凉陉，有殿、扬武殿，皆大定二十年命名。有查沙，有白泺，国言曰勺赤勒。
<BR>
　　清塞倚。明昌四年以罢录事司置。
<BR>
　　抚州，下，镇宁军节度使。辽秦国大长公主建为州，章宗昌三年复置刺史，为桓州支郡，治柔远。明昌四年置司候司。承安二年升为节镇，军名镇宁，拨西北路招讨司所管梅坚必剌、王敦必剌、拿怜术花速、宋葛斜忒浑四猛安以隶之。户一万一千三百八十。县四：有旺国崖，大定八年五月更名静宁山。有麻达葛山，大定二十九年更名胡土白山。有冰井。
<BR>
　　柔远倚。大定十年置于燕子城，隶宣德州，明昌三年来属，有燕子城，国言曰吉甫鲁湾城，北羊城，国言曰火榷场，查剌岭，沔山，大渔泺，行宫有枢光殿。有双山，七里河，石井，虾蟆山，昂吉泺又名鸳鸯泺，得胜口旧名北望淀，大定二十年更。
<BR>
　　集宁明昌三年以春市场置，北至界二百七十里。
<BR>
　　丰利明昌四年以泥泺置。有盖里泊。
<BR>
　　威宁承安二年以抚州新城镇置。
<BR>
　　德兴府，晋新州，辽奉圣州武定军节度，国初因之。大安元年升为府，名德兴。户八万八百六十八。县六、有漫天埚，泰和二年更名拂云，平恶崖，更名垒翠岩。镇一：
<BR>
　　德兴倚。旧名永兴县，大安元年更名。有涿鹿定、东水镇。有鸡鸣山。
<BR>
　　妫川辽可汗州清平军，本晋妫州，会同元年辽太祖尝名可汗州，县旧曰怀戎，更名怀来，明昌六年更今名。西北有合河龟馆石桥，明昌四年建。
<BR>
　　缙山辽儒州缙阳军县故名，皇统元年废州来属，崇庆元年升为镇州。镇一永安
<BR>
　　望云本望云川地，辽帝尝居，号曰御庄，后更为县，金因之。
<BR>
　　矾山晋故县，国初隶弘州，明昌三年来属。
<BR>
　　龙门晋县，国初隶弘州，后来属。明昌三年割隶宣德州。有庆宁宫，行宫也，泰和五年以提举兼龙门令。
<BR>
　　昌州，天辅七年降为建昌县，隶桓州。明昌七年以狗泺复置，隶抚州，后来属。户一千二百四十一。县一：
<BR>
　　宝山有狗泺，国言曰押恩尼要。其北五百余里有日月山，大定二十年更曰抹白山。国言涅里塞一山。
<BR>
　　宣德州，下，刺史。辽改晋武州为归化州雄川武军，大定七年更为宣化州，八年复更为宣德。户三万二千一百四十七。县二：
<BR>
　　宣德旧文德县，大定二十九年更名。
<BR>
　　宣平承安二年以大新镇置，以北边用兵尝驻此地也。
<BR>
　　朔州，中，顺义军节度使。贞v三年七月，尝割朔州广武县隶代州。产铁、荆三棱、枸杞。户四万四千八百九十二。县二：
<BR>
　　鄯阳晋故县。有桑乾河、大和岭、天池、雁门关、霸德山。
<BR>
　　马邑晋故县，贞v二年五月升为固州。有洪涛山、镬水，又曰桑乾河。
<BR>
　　武州，边，下，刺史。大定前仍置宣威军。户一万三千八百五十一。县一：
<BR>
　　宁远晋故县。黄河。
<BR>
　　应州，下，彰国军节度使。户三万二千九百七十七。县三：
<BR>
　　金城晋故县。有黄瓜堆、复宿山、桑乾河、浑河、崞川水、黄花城。
<BR>
　　山阴本名河阴，大定七年以兴郑州属县同，故更焉。贞v二年五月升忠州。有黄花岭、桑乾河。
<BR>
　　浑源晋县，贞v二年五月升为浑源州。产盐。
<BR>
　　蔚州，下，忠顺军节度使。辽尝更为武安军，寻复。贡地蕈。户五万六千六百七十四。县五：
<BR>
　　灵仙北有桑乾河、代王城、薄家村。
<BR>
　　广灵亦作“陵”，辽统和三年析灵仙置。
<BR>
　　灵丘晋县，贞v二年四月升为成州，四年割为代州支郡。
<BR>
　　定安晋县。有桑乾河。贞v二年四月升为定安州。
<BR>
　　飞狐。晋县。
<BR>
　　云内州，下，开远军节度使。天会七年徙奚第一、第三部来戍。产青镔铁。户二万四千八百六十八。县二、镇一：
<BR>
　　柔服夹山在城北六十里。镇一：宁仁，旧县也，大定后废为镇。
<BR>
　　云川本曷董馆，后升裕民县，皇统元年复废为曷董馆，大定二十九年复升，更为今名。
<BR>
　　宁边州，下，刺史。国初置镇西军，贞v三年隶岚州，四年二月升为防御。户六千七十二。县一：
<BR>
　　宁边正隆三年置。
<BR>
　　东胜州，下，边，刺史。国初置武兴军，有古东胜城。户三千五百三十一。县一、镇一：
<BR>
　　东胜　镇一宁化。
<BR>
　　部族节度使：
<BR>
　　乌昆神鲁部族节度使，军兵事属西北路招讨司，明昌三年罢节度使，以招讨司兼领。
<BR>
　　乌古里部族节度使。
<BR>
　　石垒部族节度使。
<BR>
　　助鲁部族节度使。
<BR>
　　孛特本部族节度使。
<BR>
　　计鲁部族节度使。
<BR>
　　唐古部族，承安三年改为部罗火扎石合节度使。
<BR>
　　迪烈又作迭剌。女古部族，承安三年改为土鲁浑扎石合节度使。
<BR>
　　详稳九处：
<BR>
　　咩s详稳，贞v四年六月改为葛也阿邻猛安。
<BR>
　　木典s详稳，贞v四年改为抗葛阿邻谋克。
<BR>
　　骨典s稳，贞v四年改为撒合辇必剌谋克。
<BR>
　　唐古s详稳。
<BR>
　　耶剌都s详稳。
<BR>
　　移典s稳。
<BR>
　　苏木典s详稳，近北京。
<BR>
　　胡都s详稳。
<BR>
　　霞马s详稳。
<BR>
　　群牧十二处：
<BR>
　　斡独等耗粒大定四年改为斡睹只群牧。
<BR>
　　蒲速斡群牧。本斡睹只地，大定七年分置。
<BR>
　　耶鲁等耗痢
<BR>
　　讹里都群牧。
<BR>
　　s斡群牧。
<BR>
　　欧里本群牧。
<BR>
　　乌展群牧。
<BR>
　　特满群牧。
<BR>
　　驼驼都群牧。
<BR>
　　讹鲁都群牧。
<BR>
　　忒恩群牧。承安四年创置。
<BR>
　　蒲鲜群牧。承安四年创置。
<BR>
　　中都路，辽会同元年为南京，开泰元年号燕京。海陵贞元元年定都，以燕乃列国之名，不当为京师号，遂改为中都。府一，领节镇三，刺郡九，县四十九。天德三年，始图上燕城宫室制度，三月，命张浩等增广燕城。城门十三，东曰施仁、曰宣曜、曰阳春，南曰影风、曰丰宜、曰端礼，西曰丽泽、曰颢华、曰彰义，北曰会城、曰通玄、曰崇智、曰光泰。浩等取真定府潭园材木，营建宫室及凉位十六。应天门十一楹，左右有楼，门内有左、右翔龙门，及日华、月华门，前殿曰大安，左、右掖门，内殿东廊曰敷得门。大安殿之东北为东宫，正北列三门，中曰粹英，为寿康宫，母后所居也，西曰会通门，门北曰承明门，又北曰昭庆门。东曰集禧门，尚书省在其外，其东西门左、右嘉会门也，门有二楼，大安殿后门之后也。其北曰宣明门，则常朝后殿门也。北曰仁政门，傍为朵殿，朵殿上为两高楼，曰东、西上阁门，内有仁政殿，常朝之所也。宫城之前廊，东西各二百余间，分为三节，节为一门。将至宫城，东西转各有廊百许间，驰道两傍植柳，廊脊覆碧瓦，宫阙殿门则纯用碧瓦。应天门旧名通天门，大定五年更。七年改福寿殿曰寿安宫。明昌五年复以隆庆宫为东宫，慈训殿为承华殿，承华殿者，皇太子所居之东宫也。泰和殿，泰和二年更名庆宁殿。又有崇庆殿。鱼藻池、瑶池殿位，贞元元年建。有神龙殿，又有观会亭。又有安仁殿、隆德殿、临芳殿。皇统元年有元和殿。有常武殿，有广武殿。为击球、习射之所。京城北离宫有太宁宫，大定十九年建，后更为寿宁，又更为寿安，明昌二年更为万宁宫。琼林苑有横翠殿。宁德宫西园有瑶光台，又有琼华岛，又有瑶光楼。皇统元年有宣和门。正隆三年有宣华门，又有撒合门。
<BR>
　　大兴府，上。晋幽州，辽会同元年升为南京，府曰幽都，仍号卢龙军，开泰元年更为永安析津府。天会七年析河北为东、西路时属河北东路，贞元元年更今名。户二十二万五千五百九十二。大定四年十月，命都门外夹道重行植柳各百里。产金银铜铁。药产滑石、半夏、苍术、代赭石、白龙骨、薄荷、五味子、白牵牛。县十、镇一：
<BR>
　　大兴倚。辽名析津，贞元二年更今名。有建春宫。镇一广阳。
<BR>
　　宛平倚。本晋幽都县，辽开泰元提更今名。有玉泉山行宫。
<BR>
　　安次晋旧名。
<BR>
　　t阴辽太平中，以t阴村置。
<BR>
　　永清晋旧名。
<BR>
　　宝坻本新仓镇，大定十二年置，以香河县近民附之。承安三年置盈州，为大兴府支郡，以香河、武清隶焉。寻废州。
<BR>
　　香河辽以武清县之孙村置。
<BR>
　　昌平有居庸关，国名查剌合攀。
<BR>
　　武清晋县。
<BR>
　　良乡有料石冈、阎沟。
<BR>
　　通州，下，刺史。天德三年升潞县置，以三河隶焉。兴定二年五月升为防御。户三万五千九十九。县二：
<BR>
　　潞晋县名。有潞水。
<BR>
　　三河晋县名。
<BR>
　　蓟州，中，刺史。辽置上武军。户六万九千一十五。产粟。县五、旧又有永济县，大定二十七年以永济务置，未详何年废。又有黎豁县，废置皆未详。镇二：
<BR>
　　渔阳倚。
<BR>
　　遵化辽景州清安军。镇一石门。
<BR>
　　丰润泰和间置。
<BR>
　　玉田有行宫、偏林，大定二十年改为御林。镇一韩城。
<BR>
　　平峪大定二十七年，以渔阳县大王镇升。
<BR>
　　易州，下，刺史。辽置高阳军。户四万一千五右七十七。县二：
<BR>
　　易有易水。
<BR>
　　涞水有涞水。
<BR>
　　涿州，中，刺史。辽为永泰军。贡罗。户一十一万四千九百一十二。县五、镇一：
<BR>
　　范阳倚。晋县。有湖梁河。有刘李河。镇一政满。
<BR>
　　固安晋县。
<BR>
　　新城
<BR>
　　定兴大定六年以范阳县黄村置，割涞水、易县近民属之。有巨马河。
<BR>
　　奉先大定二十九年置万宁县以奉山陵，明昌二年更今名。有房山、龙泉河、盘宁宫。
<BR>
　　顺州，下，刺史。辽置归化军。户三万二千四百三十三。县二：
<BR>
　　温阳旧名怀柔，明昌六年更。有螺山、溆水、兔耳山。
<BR>
　　密云辽檀州武威军。有古北山，国言曰留斡岭。
<BR>
　　平州，中，兴平节度使。辽为辽兴军。天辅七年以燕西地与宋，遂以平州为南京，以钱帛司为三司，天会四年复平州，尝置军帅司。天会十年徙军帅司治辽阳府，后置转运司。贞元元年以转运司并隶中都路。贞v二年四月置东面经略司，八月罢。贡樱桃、绫。户四万一千七百四十八。县五、镇一：
<BR>
　　卢龙倚。
<BR>
　　抚宁本新安镇，大定二十九年置。
<BR>
　　海山本汉海阳故城，辽以所俘望都县民置，故名望都，大定七年更名。
<BR>
　　迁安本汉令支县故城，辽以所俘安喜县民置，因名安喜，大定七年更今名。镇一建昌。
<BR>
　　昌黎辽营州邻海军，以所俘定州民置广宁县。皇统二年降州来属，大定二十九年以与广宁府重，故更今名。
<BR>
　　滦州，中，刺史。本黄落故城，辽为永安军，天辅七年因置节度使。户六万九千八百六。县四、有松亭关，国名斜烈只。镇二：
<BR>
　　义丰倚。
<BR>
　　石城有长春行宫。长春淀旧名大定淀，大定二十年更。镇一榛子。
<BR>
　　马城
<BR>
　　乐亭　镇一新桥。
<BR>
　　雄州，中。宋名易阳郡。天会七年置永定军节度使。隶河北东路，贞元二年来属。户二万四百一十一。县三：
<BR>
　　归信倚。有易水、巨马河。
<BR>
　　容城泰和八年割隶安州，贞v二年隶安肃州。有南易水、大泥淀、浑泥城。
<BR>
　　保定宋保定军，后废为县。
<BR>
　　霸州，下，刺史。辽益津郡。隶河北东路，贞元二年来属。户四万一千二百七十六。县四：
<BR>
　　益津倚。大定二十九年创置，倚郭。
<BR>
　　文安
<BR>
　　大城
<BR>
　　保安国初因宋为信安军，大定七年降为信安县，隶霸州。元光元年四月升为镇安府。所以重高阳公张甫也。
<BR>
　　保州，中，顺天军节度使。宋旧军事，天会七年置顺天军节度使，隶河北东路，贞元二年来属。海陵赐名清苑郡。户九万三千二十一。县二：
<BR>
　　清苑倚。宋名保塞，大定十六年更。有抱阳山、沉水、馈军河。
<BR>
　　满城大定三十八年以清苑县塔院村置。
<BR>
　　安州，下，刺史。宋顺安军治高阳，天会七年升为安州，隶河北东路，后置高阳军。大定二十八年徙治葛城，因升葛城为县，用倚郭。泰和四年改混泥城为渥城县，来属，八年移州治于渥城，以葛城为属县。户三万五百三十二。县三：
<BR>
　　渥城倚。泰和四年置。
<BR>
　　葛城大定二十八年置。
<BR>
　　高阳泰和八年正月改隶莫州，四月复。有徐河、百济河。
<BR>
　　遂州，下，刺史。宋广信军，天会七年改为遂州，隶河北东路，贞元二年来隶，号龙山郡。泰和四年废为遂城县，隶保州，贞v二年复置州。户一万一千一百七十四。县一：
<BR>
　　遂城倚。有光春宫行宫。有遂城山、易水、漕水、鲍河。
<BR>
　　安肃州，下，刺史。宋安肃军，天会七年升为徐州，军如旧，隶河北东路，贞元二年来属。天德三年改为安肃州，军名徐郡军。大定后降为刺郡，废军。户一万二千九百八十。县一：
<BR>
　　安肃按《金初州郡志》，雄、霸、保、安、遂、安肃六州皆隶广宁府。《太宗纪》载天会七年分河北为东、西路，则隶河北东路，岂以平州为南京之后，以六州隶广宁也？不然则郡志误。
 <br>
<br>　　------------------<br>
　　<a href="http://www.my285.com/"><font size="4">梦远书城<font face="楷体_GB2312">my285</font>.com</font></a>
<br>
<hr color="#EE9B73" size="1" width="94%">

</TD>
<TD CLASS="tt3" VALIGN="bottom" width="8%"  ><strong><A HREF="025.htm">后一页</A><BR>
<A HREF="023.htm">前一页</A><BR>

<A HREF="index.htm">回目录</A><BR>
<A HREF="http://www.my285.com/index.htm">回首页</A><BR>
</strong>
</TD>
</TR>
</table>
<div align="center">
<script src="http://www.my285.com/41tf/gdx.js"></script>
<script src="http://www.my285.com/41tf/wd.js"></script></div>


<center><script src="../../41tf/WB.js"></script></center>
<script src="../../41tf/wdp.js"></script>
<script src="../../41tf/wdt.js"></script>
<div style='display:"none"'><script src="../../41tf/tj.js"></script></div>

</body>

<!-- Mirrored from www.my285.com/shishu/jinshi/024.htm by HTTrack Website Copier/3.x [XR&CO'2007], Thu, 21 Mar 2013 05:44:13 GMT -->
</HTML>