<html>


<!-- Mirrored from www.my285.com/shishu/songshi/148.htm by HTTrack Website Copier/3.x [XR&CO'2007], Thu, 21 Mar 2013 05:37:56 GMT -->
<head>
<meta http-equiv="Content-Type" content="text/html; charset=gb2312">
<title>宋史_志第一百一 仪卫六</title>
<style><!--
a {text-decoration:none}
a:hover {color: blue;text-decoration:underline}
-->
</style>
</head>
<center><script src="http://www.my285.com/41tf/DH1.js"></script></center>
<table border="0" width="100%" cellspacing="0" cellpadding="0" background="../../41tf/bj1.gif">
<tr><td align="center">
<script src="../../41tf/DH0.js"></script></td></tr></table>
<center><script src="../../41tf/DH.js"></script></center>
<div align="center">
<script src="http://www.my285.com/41tf/dd.js"></script>
<script src="http://www.my285.com/41tf/gds.js"></script></div>
<body bgcolor="#C0C0C0" text="#000000" link="##008282" vlink="#008282" 
topmargin="2" leftmargin="0" rightmargin="0" bottommargin="0"><div align="center">
<table border="0" width="80%" style="line-height: 150%">
<td>
		<a href="http://www.my285.com/"><font color="#008080">梦远书城</font></a><font 
  color="#008080"> &gt; </font><a href="index.htm"><font color="#008080">宋史</font></a><font 
  color="#008080"> &gt;</font></td>	<tr>
		
		<td><font color="#008080">
		</font>&nbsp;&nbsp;&nbsp;&nbsp; <font face="楷体_GB2312">&nbsp;&nbsp;&nbsp;&nbsp;
		<font size="5" color="#9F0000">&nbsp;&nbsp;&nbsp;&nbsp;&nbsp;&nbsp;&nbsp; 
		    志第一百一 仪卫六</font></font><hr>&nbsp;<br>
				　　卤簿仪服。<br>
		<br>
		　　卤簿仪服。自汉卤簿，像最在前。晋平吴后，南越献驯象，作大车驾之，以载黄门鼓吹数十人，使越人骑之以试桥梁。宋卤簿，以象居先，设木莲花坐，金蕉盘，紫罗绣事缒裕当胸、后秋并设铜铃杏叶，红牦牛尾拂，跋尘。每象，南越军一人跨其上，四人引，并花脚帕头、绯绣窄衣、银带。太宗太平兴国六年，两庄养象所奏，诏以象十于南郊引驾，开宝九年南郊时，其象止在六引前排列。诏卤簿使领其事。<br>
		<br>
		　　旗，皆错采为之，漆竿、金□首、纛头、锦带腰、火焰脚。白泽、摄提、金鸾、金凤、师子、苣文、天下太平、君王万岁、仙童、蛇、神龟，及在步甲前后队、后马队三队、六军仪仗内，并以赤。日、月及合璧、连珠、风、雨、雷、电、五星、二十八宿、祥云，并以青。北斗以黑。五岳、四渎、五方、四神、十二辰、五龙、五凤、龙虎君，并以方色。天王以赤、黄二色。排拦以黄、紫、赤三色。<br>
		<br>
		　　元丰三年，详定郊庙奉祀礼文所言：“卤簿，前用二十八宿、五星、摄提旗，有司乃取方士之说，绘为人形，于礼无据。伏请改制，各着其象，以则天文。从之。元佑七年，太常寺言：“二十八宿旗，五星、摄提旗，按《卤簿图》画人形及牛虎头、妇人、小儿之类，于礼无据。元丰三年，礼文所上言乞改制，各着其象，以则天文。后有司循旧仪，未曾改正，今欲改造。”从之。<br>
		<br>
		　　元符二年，徽宗即位，兵部侍郎黄裳言：“南郊大驾诸旗名物，除用典故制号外，余因时事取名。伏见近者玺授元符，茅山之上日有重轮，太上老君眉间发红光，武夷君庙有仙鹤，臣请制为旗号，曰宝符，曰重轮，曰祥光，曰瑞鹤。”从之。<br>
		<br>
		　　政和四年，礼制局言：“卤簿，大黄龙负图旗画八卦，乞改画九、一、三、七、二、四、六、八、五之数。仙童、网子、大神三旗无所经见，乞除去。”从之。初，大观三年，西京颖阳县大庆观圣祖殿东，有嘉禾、芝草并生。其嘉禾一本四穗，芝草叶圆而重起。至是，诏制芝禾并秀旗。又以是年二月，日上生青、赤、黄戴气；后，日下生青、赤、黄承气，诏制日有戴承旗。又以元符二年武夷君庙有仙鹤迎诏，政和二年延福宫宴辅臣，有群鹤自西北来，盘旋于睿谟殿上，及奏大晟乐而翔鹤屡至，诏制瑞鹤旗。<br>
		<br>
		　　八年，礼部侍郎张邦昌奏：“太祖时，甘露降于江陵者十日，瑞麦秀于濮阳者六歧，获金鹦鹉于陇坻，得三玉兔于郓封，驯象至而五岭平，琼管族而白鹿出，皆命制为旗章陈之。望诏有司取自崇、观至今，凡中外所上瑞应，悉掇其尤殊者，增制旗物，上以丕承天贶，下以耸动民瞻。”从之。<br>
		<br>
		　　初，宋制旗物尢盛，中兴后惟务简约，虽参用旧制，然亦不无因革。其太常，青质夹罗，惟绣日、月、星而无龙，下有网须谓之，而竿头为龙首，衔青结绶，垂青旄q十二，谓之旒。盖幅下无澹而竿首垂旒，抑又取古者“注旄及羽于竿首”之遗制。竿用鼓荆护以剖竹，胶以髹，饰以藻，玉辂建之。大旗，黄质九幅，每幅绣升龙一，侧幅二，下垂黄丝网q九，金辂建之。太赤，朱质七幅，每幅绣鸟隼二，侧幅如之，下垂朱丝网q七，像辂建之。大白，素质五幅，每幅绣熊一、虎一，侧幅如之，下垂浅黄丝网q五，革辂建之。大麾，皂质四幅，每幅绣五采龟蛇一，侧幅绣龟二，下垂皂丝网q四，木辂建之。<br>
		<br>
		　　其黄龙负图旗，建隆初创为大制。有架，旗力重，以百九十人维之，今用七十人。其君王万岁、天下太平、日月、五星、北斗、招摇、青龙、朱雀、白虎、玄武等十旗，皆以十七人维之。其祥瑞旗八，绍兴二十五年所制也。是岁，适当郊祀，而太庙生灵芝九茎，赣州进太平瑞木，道州连理木，遂宁府嘉禾，镇江府瑞瓜，南安军双莲花，严州兜率寺、信州玉山芝草，黎州甘露，礼部侍郎王等请绘之华旗，以纪盛美焉。<br>
		<br>
		　　五牛旗，依方色，皆小舆上刻木为牛，背插旗。错采为牛，旗竿上有小盘，盘衣及舆衣，亦并绣牛形。舆士各四人，服绣五色牛衣。自太祖时诏用之。神宗熙宁七年，太常寺言：“大驾卤簿羊车，本前代宫中所乘；五牛旗，盖古之五时副车也，以木牛载旗，用人舆之，失其本制，宜省去。”从之。<br>
		<br>
		　　牙门旗，古者，天子出建大牙。今制，赤质，错采为神人像，中道前后各一门，左右道五门，门二旗，盖取周制“树旗表门”及“天子五门”之制。<br>
		<br>
		　　驾头，一名宝床，正衙法坐也。香木为之，四足□彖山，以龙卷之。坐面用藤织云龙，四围错采，绘走龙形，微曲。上加绯罗绣褥，裹以绯罗绣帕。每车驾出幸，则使老内臣马上拥之，为前驱焉。不设，则以朱匣韬之。<br>
		<br>
		　　幡，本帜也，貌幡幡然。有告止、传教、信幡，皆绛帛，错采为字，上有朱绿小盖，四角垂罗文佩，系龙头竿上。其错采字下，告止为双凤，传教为双白虎，信幡为双龙。又有绛引幡，制颇同此，作五色间晕，无字，两角垂佩。中兴为六角盖，垂珠佩，下有横木板，作碾玉文。三幡，亦以错采篆书“告止”、“传教”、“信幡”。<br>
		<br>
		　　幢，制如节而五层，韬以袋，绣四神，随方色，朱漆柄。取《曲礼》“行前朱雀而后玄武，左青龙而右白虎”之义。王公所给幢，黑漆柄，紫绫袋。中兴，用生色袋。<br>
		<br>
		　　皂纛，本后魏纛头之制。唐卫尉器用，纛居其一，盖旄头之遗像。制同旗，无文采，去金□首六脚。《后志》云：“今制，皂边皂澹逦火焰之形。”金吾仗主之，每纛一人持，一人拓之。乘舆行，则陈于卤簿，左右各六。<br>
		<br>
		　　绛麾，如幢，止三层，紫罗囊蒙之。王公麾，以紫绫袋。<br>
		<br>
		　　黄麾，古有黄、朱、c三色，所以指麾也。汉卤簿有前黄麾护驾御史。宋制，绛帛为之，如幡，错采成“黄麾’字，下绣交龙；朱漆竿，金龙首，上垂朱绿小盖。神宗元丰二年，详定朝会御殿仪注所言：<br>
		<br>
		　　按《周礼》“木辂建大麾，以田”，郑氏曰：“大麾不在九旗之中。以正色言之，则黑，夏后氏所建。”《礼记》曰：“有虞氏之旗，夏后氏q。”郑氏曰：“q，谓注旄牛尾于杠首。所谓大麾，《书》曰‘王右秉白旄以麾’。”孔颖达曰：“虞世但注旄，夏世始加旒。”《西京杂记》，汉大驾有前黄麾。崔豹《古今注》：“麾，所以指麾，乘舆以黄，诸公以朱，刺史二千石以c。”《开元礼义纂》曰：“唐太宗法夏后之前制，取中方之正色，故制大麾，色黄。”<br>
		<br>
		　　今礼有黄麾，其制十二幅。《开宝通礼义纂》曰：“黄，中央之色。此仗最近车辂，故以应像，取其居中，导达四方，含光大也。”今卤簿黄麾，以夏制言之，则状不类旗；以汉制言之，则色又不黄。伏请制大麾一：注麾于竿首，则法夏后氏之制；其色正黄，则用汉制；以十二幅为旗，则取唐制；以一旒为之，则取今龙墀旗之制。当元会陈仗卫，建大黄麾一于当御厢之前，以为表识。其当御厢之后，则建黄麾幡二。<br>
		<br>
		　　并上大黄麾、黄麾幡制度。神宗批曰：“黄麾制度，考详前志，终是可疑。今凿而为之，植于大庭中外共瞻之地，或为博闻多识者所讥。宜且阙之，更俟讨求，黄麾幡仍旧。”<br>
		<br>
		　　氅，本缉鸟毛为之。唐有六色、孔雀、大小鹅毛、鸡毛之制。《后志》云：“今制有青、绯、皂、白、黄五色，上有朱盖，下垂带，带绣禽羽，末缀金铃。青则绣以孔雀，五角盖；绯则绣以凤，六角盖；皂则绣以鹅，六角盖；白亦以鹅，四角盖；黄则以鸡，四角盖。每角缀垂佩，揭以朱竿，上如戟，加横木龙首以系之。”<br>
		<br>
		　　金节，隋制也。黑漆竿，上施圆盘，周缀红丝拂八层，黄绣龙袋笼之。王公以下皆有节，制同金节，韬以碧油。<br>
		<br>
		　　伞，古张帛避雨之制。今有方伞、大伞，皆赤质，紫表朱里，四角铜螭首。六引内者，其制差小。哲宗元佑七年，太常寺言：《开元礼》大驾八角紫伞，王公已下四角青伞。今《卤簿图》但引紫伞，而无青伞之文。诏改用。绍兴十三年将郊，诏伞、扇如旧制，拂扇等不以珠饰。<br>
		<br>
		　　盖，本黄帝时有云气为花ＦＭ之象，因而作也。宋有花盖、导盖，皆赤质，如伞而圆，沥水绣花龙。又有曲盖，差小，惟乘舆用之。人臣则亲王或赐之，而以青缯绣瑞草焉。<br>
		<br>
		　　睥睨，如华盖而小。<br>
		<br>
		　　扇^，绯罗绣扇二，绯罗绣曲盖一，并内臣马上执之。驾头在细仗前，扇^在乘舆后。大驾、法驾、鸾驾，常出并用之。扇圆，径四尺二寸，柄长八尺三寸，黄茸绣团龙，仍用金涂铜饰。扇有朱团及雉尾四等。朱团绣云凤或杂花，黑漆柄，金铜饰。雉尾皆方，绣雉尾之状，有三等：大雉扇长五尺二寸，阔三尺七寸；中扇、小扇递减二寸。下方上杀，以绯罗绣雉尾之状，中有双孔雀杂花，下施黑漆横木长柄，以金涂铜饰。乘舆出入，必以前持鄣蔽。凡朔望朝贺、行册礼，皇帝升御坐，必合扇，坐定去扇，礼毕驾退，又索扇如初。盖谓天子升降俯仰，众人皆得见之，非肃穆之容，故必合扇以鄣焉。<br>
		<br>
		　　罕、毕，像“毕、昴为天阶”，故为前引，皆赤质，金铜饰，朱藤结网，金兽面。罕方，上有二螭首衔红丝拂；毕圆，如扇。<br>
		<br>
		　　香镫，唐制也。朱漆案，绯绣花龙衣，上设金涂香炉、烛台。长竿二，舆士八人。金涂银火镣、香匙副之。<br>
		<br>
		　　大角，黑漆画龙，紫绣龙袋。<br>
		<br>
		　　长鸣、次鸣、大小横吹，五色衣幡，绯掌画交龙。《乐令》，三品已上，绯掌画蹲豹。<br>
		<br>
		　　蓍谩荩击声也。一云象菖＃善斗，字从牛。唐金吾将军执之。宋制，如节有袋，上加碧油。常置朝堂，车驾卤簿出，则八枚前导；又四枚夹大将军者，名卫司蓍谩<br>
		<br>
		　　槊，长矛也。木刃，黑质，画云气。又有细槊，制同而差小。<br>
		<br>
		　　戟，有枝兵也。木为刃，赤质，画云气，上垂交龙掌、五色带，带末缀铜铃。又戟，无掌，而有小横木；，插也，制本插车旁。又小戟与戟同。<br>
		<br>
		　　殳、叉，戟之类。殳，无刃而短，黑饰两末。叉，青饰两末，并中白，画云气，各缀朱丝拂。<br>
		<br>
		　　枪，槊也。唐羽林所执，制同槊而铁刃，上缀朱丝拂。<br>
		<br>
		　　仪B，钺属也，秦、汉有之。唐用为仪仗，刻木如斧，涂以青，柄以黄，上缀小锦幡、五色带。<br>
		<br>
		　　班剑，本汉朝服带剑。晋以木代之，亦曰“象剑”，取装饰斑斓之义。鞘以黄质，紫斑文，金铜饰，紫丝绦□J。<br>
		<br>
		　　御刀，晋、宋以来有之。黑鞘，金花银饰，靶轭，紫丝绦□J。又仪刀，制同此，悉以银饰，王公亦给之。<br>
		<br>
		　　刀盾。刀，本容刀也；盾，旁排也。一人分持。刀以木为之，无鞘，有环，紫丝绦□J。盾，赤质，画异兽。又朱藤络盾，制悉同，唯绿藤绿质，皆持执之。<br>
		<br>
		　　义螅汉京尹、司隶前驱，持弓以射窥者。宋制，每弩加箭二，有□义，画云气，仗内弩皆同。<br>
		<br>
		　　弓箭，每弓加箭二，有□义，同义蟆<br>
		<br>
		　　车辐，棒也，形如车轮辐。宋制，朱漆八棱白干。<br>
		<br>
		　　柯舒，黑漆棒也，制同车辐，以金铜钉饰。<br>
		<br>
		　　镫杖，黑漆弩柄也。以金铜为镫及饰，其末紫丝绦系之。<br>
		<br>
		　　鸣鞭，唐及五代有之。《周官》条狼氏执鞭趋辟之遗法也。内侍二人执之，鞭鞘用红丝而渍以蜡。行幸，则前骑而鸣之，大祀礼毕还宫，亦用焉；视朝、宴会，则用于殿庭。<br>
		<br>
		　　诞马，散马也。加金涂银闹装鞍勒。乘舆以红绣鞯，六鞘，王公以下用紫绣及剜花鞯。哲宗元佑七年，太常寺言：“诞马，按《卤簿图》曰：旧并施鞍鞯。景佑五年去之。昨纳后，诞马犹施鞍鞯，今欲乞除去，仍依《卤簿图》。用缨、辔、绯屉。”<br>
		<br>
		　　御马鞍勒之制，有金、玉、水晶、金涂四等闹装，□占C促结为坐龙，碾镂尘沙面、平面、洼面、方团、寸节、卷荷校具，皆垂六鞘，金银裹鞍桥、衔镫，朱黄丝绦辔秋，绯黄织绣或素园鞯，衣盖补用金银线织或绯黄J，鞭用紫竹，红黄丝鞘，缨以红、黄牦牛尾，金为f。每日，马五匹供奉，鞍用玉及金涂，衣盖补皆素。行幸则十四匹，加真金、水晶之饰。太宗至道二年诏：“先是，御马以织成覆鞍勒，今后以广绢代之。”<br>
		<br>
		　　马珂之制，铜面，雕翎鼻拂，攀胸，上缀铜杏叶、红丝拂。又胸前及腹下，皆有攀，缀铜铃；后有跋尘、锦包尾。独卤簿中金吾卫将军导驾者，皆有之。<br>
		<br>
		　　甲骑具装，甲，人铠也；具装，马铠也。甲以布为里，黄J表之，青绿画为甲文，红锦，青J为下裙，绛韦为络，金铜f，长短至膝。前膺为人面二，自背连膺，缠以锦蛇。具装，如常马甲，加珂拂于前膺及后秋。<br>
		<br>
		　　球杖，金涂银裹，以供奉官骑执之，分左右前导。大礼，用百人，花脚帕头、紫绣衣癸袍袄。常出，三十人，公服，皆骑导。<br>
		<br>
		　　鸡竿，附竿为鸡形，金饰，首衔绛幡，承以彩盘，维以绛索，揭以长竿。募卫士先登，争得鸡者，官给以缬袄子；或取绛幡而已。大礼毕，丽正门肆赦则设之。其义则鸡为巽神，巽主号令，故宣号令则象之。阳用事则鸡鸣，故布宣阳泽则象之。一曰“天鸡星动为有赦”，故王者以天鸡为度。金鸡事，六朝已有之，或谓起于西京。南渡后，则自绍兴十三年始也。<br>
		<br>
		　　大驾卤簿巾服之制：金吾上将军、将军、六统军、千牛、中郎将，服花脚帕头、抹额、紫绣袍，佩牙刀，珂马。诸卫大将军、将军、中郎将、折冲、果毅、散手翊卫，服平巾帻、紫绣袍、大口裤、锦蛇、银带，佩横刀，执弓箭。千牛将军，服平巾帻、紫绣袍、大口裤、银带、靴，佩横刀，执弓箭，珂马。千牛，服花脚帕头、绯绣袍、抹额、大口裤、银带、靴。前马队内折冲及执槊者，服锦帽、绯绣袍、银带。监门校尉、六军押仗，服帕头、紫绣o裆。队正，服平巾帻、绯绣袍、大口裤。诸卫主率都尉，引驾骑，持队内校尉、旅帅，执卫司殳仗蓍茫金吾十六骑，班剑、仪刀队，亲勋翊卫，执大角人，并服平巾帻、绯绣o裆、大口裤，佩横刀，执弓箭。金吾押牙，服金鹅帽、紫绣袍、银带，仪刀。金吾持纛者，服乌纱帽、皂衣、裤、□奚袜。金吾押纛，服帕头、皂绣衫、大口裤、银带、乌皮靴。执金吾蓍茫服锦袍帽、臂鞴、银带、乌皮靴。<br>
		<br>
		　　清游队、璺伞⒅锤闭涕茫服甲骑具装、锦臂鞴，佩横刀，执弓箭，白裤。朱雀队执旗及执牙门旗，执绛引幡、黄麾幡者，并服绯绣衫、抹额、大口裤、银带。执殳仗，前后步队、真武队执旗，前后部黄麾，执日月合璧等旗，青龙白虎队、金吾细仗内执旗者，并服五色绣袍、抹额、行g、银带；执白干棒人，加银褐捍腰。执龙旗及前马队内执旗人，服五色绣袍、银带、行g、大口裤。执弓箭、执龙旗副竿人，服锦帽、五色绣袍、大口裤、银带。执弩、弓箭人，服锦帽、青绣袍、银带。前后步队人，服五色鍪甲、锦臂鞴、□奚袜、裤、银带。朱雀队内执弓箭、弩、槊，虞候璺桑执长寿幢、宝舆法物人，并服平巾帻、绯绣袍、大口裤、银带。援宝，执绛麾、真武幢叉人，并服武弁、紫绣衫。持队，殿中黄麾、伞、扇、腰舆、香镫、华盖，指南、进贤等车驾士，相风、钟漏等舆舆士，并服武弁、绯绣衫。驾羊车童子，服垂耳髻、青头{须巾}、青绣大袖衫、裤、勒帛、青耳履。执引驾龙墀旗、六军旗者，服锦帽、五色绣衫、锦臂鞴、银带。引夹旗及执柯舒、镫仗者，服帖金帽，余同上。执花凤、飞黄、吉利旗者，服银褐绣衣、抹额、银带。夹毂队，服五色质鍪铠、锦臂鞴、白行g、紫带、□奚袜。骁卫翊卫三队，服平巾帻、绯绣袍、大口裤、锦蛇。五辂、副辂、耕根车驾士，服平巾帻、青绣衫、青履袜。教马官，服帕头、红绣抹额、紫绣衫、白裤、银带。掌辇、主辇，服武弁、黄绣衫、紫绣诞带。拢御马者，服帖金帽、紫绣大袖衫、银带。执真武幢者，服武弁、皂绣衫、紫绣诞带。五牛旗舆士，服武弁、五色绣衫、大口裤，银带。掩后队，服黑鍪甲、锦臂鞴、行g。<br>
		<br>
		　　鼓吹令、丞，服绿裤褶冠、银褐裙、金铜革带、绯白大带、履袜。太常寺府史、典事、司天令史，服帕头、绿衫、黄半臂。太常主帅□鼓、金钲、节鼓人，服平巾帻、绯绣袍、大口裤，抹带、锦蛇；歌、拱宸管、箫、笳、笛、v栗，无蛇。太常大鼓、长鸣、小鼓、中鸣，服黄雷花袍、裤、抹额、抹带。太常铙、大横吹，服绯苣文袍、裤、抹额、抹带。太常羽葆鼓、小横吹，服青苣文袍、裤、抹额、抹带。排列官、令史、府史，服黑介帻、绯衫、白裤、白勒帛。司辰、典事、漏刻生，服青裤褶冠、革带。殿中少监、奉御、供奉、排列官，引驾仗内排列承直官、大将、金吾引驾、押仗、押旗，服帕头、紫公服、乌皮靴。尚辇奉御、直长、乘黄令丞、千牛长史、进马四色官，服帕头、绿公服、白裤、金铜带、乌皮靴。殿中职掌执伞扇人，服帕头、碧[、金铜带、乌皮靴。 
		旧衣黄，太平兴国六年，并内侍省并改服以碧。<br>
		<br>
		　　凡绣文：金吾卫以辟邪，左右卫以瑞马，骁卫以雕虎，屯卫以赤豹，武卫以瑞鹰，领军卫以白泽，监门卫以师子，千牛卫以犀牛，六军以孔雀，乐工以鸾，耕根车驾士以凤衔嘉禾，进贤车以瑞麟，明远车以对凤，羊车以瑞羊，指南车以孔雀，记里鼓、黄钺车以对鹅，白鹭车以翔鹭，鸾旗车以瑞鸾，崇德车以辟邪，皮轩车以虎，属车以云鹤，豹尾车以立豹，相风乌舆以乌，五牛旗以五色牛，余皆以宝相花。<br>
		<br>
		　　六引内巾服之制：清道官，服武弁、绯绣衫、革带。持义蟆⒊捣棒者，服平巾赤帻、绯绣衫、赤裤、银带。青衣，服平巾青帻、青裤褶。持戟、伞、扇、刀盾者，服黄绣衫、抹额、行g、银带。持幡盖者，服绣衫、抹额、大口裤、银带。内告止幡、曲盖以绯，传教幡、信幡、绛引幡以黄。执诞马辔、仪刀、麾、幢、节、夹槊、大角者，服平巾帻、绯绣衫、大口裤、银带。大驾卤簿内，执辔，并锦络衫帽。持弓箭、槊者，服武弁、绯绣衫、白裤。驾士，服锦帽、绣戎服大袍、银带。弓箭以青，槊以紫。持□鼓者，服平巾帻、绯绣对凤袍、大口裤、白抹带、银蛇。铙吹部内，服平巾帻、绯绣袍、白抹带、白裤，余悉同大驾前后部。<br>
		<br>
		　　其绣衣文：清道以云鹤，义笠员傩埃车辐以白泽，驾士司徒以瑞马，牧以隼，御史大夫以獬豸，兵部尚书以虎，太常卿以凤，县令以雉，乐工以鸾，余悉以宝相花。<br>
		<br>
		　　太祖建隆四年，范质议：按《开元礼》，武官陪立大仗，加蛇o裆，如袖无身，以覆其膊胳，盖掖下缝也。从肩领覆臂膊，共一尺二寸。又按《释文》、《玉篇》相传云：其一当胸，其一当背，谓之“两当”。今详o裆之制，其领连所覆膊胳，其一当左膊，其一当右膊，故谓之“起膊”。今请兼存两说择而用之，造o裆，用当胸、当背之制。宣和元年，礼制局言：鼓吹令、丞冠，又名“裤褶冠。”今卤簿既除裤褶，冠名不当仍旧，请依旧记如《三礼图》“季貌冠”制。从之。<br>
		&nbsp;<br>
		<hr><a href="http://www.my285.com/"><span style="font-size: 11.5pt">梦远书城(<font face="华文新魏">my285.com</font>)</span></a>
<center><a href="149.htm">下一页</a>&nbsp;
		<a href="index.htm">回目录</a>&nbsp; <a href="http://www.my285.com/">回首页</a></center></td></tr>
</table></div>


<div align="center">
<script src="http://www.my285.com/41tf/gdx.js"></script>
<script src="http://www.my285.com/41tf/wd.js"></script></div>


<center><script src="../../41tf/WB.js"></script></center>
<script src="../../41tf/wdp.js"></script>
<script src="../../41tf/wdt.js"></script>
<div style='display:"none"'><script src="../../41tf/tj.js"></script></div>

</body>


<!-- Mirrored from www.my285.com/shishu/songshi/148.htm by HTTrack Website Copier/3.x [XR&CO'2007], Thu, 21 Mar 2013 05:37:57 GMT -->
</html>
