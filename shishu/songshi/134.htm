<html>


<!-- Mirrored from www.my285.com/shishu/songshi/134.htm by HTTrack Website Copier/3.x [XR&CO'2007], Thu, 21 Mar 2013 05:37:45 GMT -->
<head>
<meta http-equiv="Content-Type" content="text/html; charset=gb2312">
<title>宋史_志第八十七 乐九（乐章三）</title>
<style><!--
a {text-decoration:none}
a:hover {color: blue;text-decoration:underline}
-->
</style>
</head>
<center><script src="http://www.my285.com/41tf/DH1.js"></script></center>
<table border="0" width="100%" cellspacing="0" cellpadding="0" background="../../41tf/bj1.gif">
<tr><td align="center">
<script src="../../41tf/DH0.js"></script></td></tr></table>
<center><script src="../../41tf/DH.js"></script></center>
<div align="center">
<script src="http://www.my285.com/41tf/dd.js"></script>
<script src="http://www.my285.com/41tf/gds.js"></script></div>
<body bgcolor="#C0C0C0" text="#000000" link="##008282" vlink="#008282" 
topmargin="2" leftmargin="0" rightmargin="0" bottommargin="0"><div align="center">
<table border="0" width="80%" style="line-height: 150%">
<td>
		<a href="http://www.my285.com/"><font color="#008080">梦远书城</font></a><font 
  color="#008080"> &gt; </font><a href="index.htm"><font color="#008080">宋史</font></a><font 
  color="#008080"> &gt;</font></td>	<tr>
		
		<td><font color="#008080">
		</font>&nbsp;&nbsp;&nbsp;&nbsp; <font face="楷体_GB2312">&nbsp;&nbsp;&nbsp;&nbsp;<font size="5" color="#9F0000"> &nbsp;&nbsp;&nbsp; 
		志第八十七 乐九（乐章三）</font></font><hr>&nbsp;
				太庙常享 E袷 加上徽号 郊前朝享 皇后别庙<br>
		<br>
		建隆以来祀享太庙一十六首<br>
		<br>
		迎神，《礼安》<br>
		<br>
		　　肃肃清庙，奉祠来诣。格思之灵，如在之祭。<br>
		<br>
		　　克谨威仪，载严容卫。降福孔皆，以克永世。<br>
		<br>
		　　皇帝行，《隆安》<br>
		<br>
		　　工祝升阶，宾尸在位。祗达孝思，允修毖祀。<br>
		<br>
		　　显相有仪，克恭乃事。俨恪其容，通此精意。<br>
		<br>
		奠瓒用《瑞木》<br>
		<br>
		　　木符启瑞，着象成文。于昭大号，协应明君。<br>
		<br>
		　　灵命有属，鸿禧洞分。歌以升荐，休嘉洽闻。<br>
		<br>
		又《驯象》<br>
		<br>
		　　嘉彼驯象，来归帝乡。南州毓质，中区效祥。<br>
		<br>
		　　仁格巨兽，德柔遐荒。有感斯应，神化无方。<br>
		<br>
		又《玉乌》<br>
		<br>
		　　素乌爰止，淳精允臧。名符瑞牒，色应金方。<br>
		<br>
		　　洁白容与，翘英奋扬。孝思攸感，皇德逾张。<br>
		<br>
		　　奉俎，《丰安》<br>
		<br>
		　　维牺维牲，以湟耘搿Ｖ财洹豕模洁彼羹。<br>
		<br>
		　　孔硕兹俎，于穆厥声。肃雍显相，福禄来成。<br>
		<br>
		酌献僖祖室，《大善》<br>
		<br>
		　　汤汤洪河，经启长源。郁郁嘉木，挺生本根。<br>
		<br>
		　　大哉崇基，出乎庆门。发祥垂裕，永世贻孙。<br>
		<br>
		顺祖室，《大宁》<br>
		<br>
		　　元钟九千，生于仲吕。崇台九层，起于累土。<br>
		<br>
		　　赫日之升，《明夷》为主。孝孙作帝，式由祖武。<br>
		<br>
		翼祖室，《大顺》<br>
		<br>
		　　明明我祖，积德攸宜。肇继瓜瓞，将隆本支。<br>
		<br>
		　　爰资庆绪，式昭帝基。于穆清庙，永洽重熙。<br>
		<br>
		宣祖室，《大庆》<br>
		<br>
		　　艰难积行，绵长钟庆。同人之时，得主乃定。<br>
		<br>
		　　既叙宗祧，乃修舞咏。经武开先，永昭丕命。<br>
		<br>
		太祖室，《大定》<br>
		<br>
		　　猗欤太祖，受命于天！化行区宇，功溢简编。<br>
		<br>
		　　武威震耀，文德昭宣。开基垂统，亿万斯年。<br>
		<br>
		太宗室，《大盛》<br>
		<br>
		　　赫赫皇运，明明太宗。四T咸暨，一变时雍。<br>
		<br>
		　　睿文炳焕，圣备温恭。千龄万祀，永播笙镛。<br>
		<br>
		饮福，《禧安》<br>
		<br>
		　　嘉粟旨酒，博]牲弧Ｉ窦孔昭，享兹吉蠲。<br>
		<br>
		　　夙夜毖祀，孝以奉先。永锡纯嘏，功格于天。<br>
		<br>
		　　亚献，《正安》<br>
		<br>
		　　已像文治，乃观武成。进退可度，威仪克明。<br>
		<br>
		终献，《正安》<br>
		<br>
		　　《常武》徂征，诗人所称。总干山立，厥象伊疑。<br>
		<br>
		彻豆，《丰安》<br>
		<br>
		　　肥]之牲，既析既荐，郁鬯之酒，已酌已献。<br>
		<br>
		　　祝辞亦陈，和奏斯遍。享礼具举，彻其有践。<br>
		<br>
		摄事十三首<br>
		<br>
		降神，《理安》<br>
		<br>
		　　肃肃清庙，昭事祖。粢盛芬，四海来祭。<br>
		<br>
		　　皇灵格思，令容有B。降福孔皆，以克永世。<br>
		<br>
		太尉行，《正安》<br>
		<br>
		　　稞鬯溥将，宾尸在位。帝德升闻，孝思光被。<br>
		<br>
		　　公卿庶正，傅御师氏。至诚感神，福禄来暨。<br>
		<br>
		奠瓒，《瑞安》<br>
		<br>
		　　淳清育物，瑞木成文。元气陶冶，非烟郁氛。<br>
		<br>
		　　玄贶昭格，至和所熏。登歌稞献，Z如闻。<br>
		<br>
		奉俎，《丰安》<br>
		<br>
		　　丽碑割牲，以湟耘搿２┧斗誓]，荐羞神明。<br>
		<br>
		　　祖考来格，享于克诚。如闻謦咳，式燕以宁。<br>
		<br>
		酌献僖祖室，《大善》<br>
		<br>
		　　肃肃艺祖，肇基鸿源。权舆光大，燕翼贻孙。<br>
		<br>
		　　载祀惟永，庆流后昆。威灵在天，顾我思存。<br>
		<br>
		顺祖室，《大宁》<br>
		<br>
		　　思文圣祖，长发其祥。锡羡蕃衍，德厚流光。<br>
		<br>
		　　眷命自天，卜世聿昌。祗肃孝享，降福无疆。<br>
		<br>
		翼祖室，《大顺》<br>
		<br>
		　　明明我祖，积德累仁。居晦匿曜，迈种惟勤。<br>
		<br>
		　　帝图天锡，辉光日新。寝庙绎绎，昭事同寅。<br>
		<br>
		宣祖室，《大庆》<br>
		<br>
		　　参易妫时惟鹰扬。潜德弗耀，发源灵长。<br>
		<br>
		　　肆类配天，永思不忘。来顾来享，百福是将。<br>
		<br>
		太祖室，《大定》<br>
		<br>
		　　赫赫太祖，受命于天。赤符启运，威加八埏。<br>
		<br>
		　　神武戡难，功无间然。翼翼丕承，亿万斯年。<br>
		<br>
		太宗室，《大盛》<br>
		<br>
		　　穆穆太宗，与天合德。昧旦丕显，干干翼翼。<br>
		<br>
		　　敷佑下民，时帝之力。永怀圣神，孝思罔极。<br>
		<br>
		真宗室，《大明》<br>
		<br>
		　　煌煌真宗，善继善承。经武耀德，臻于治平。<br>
		<br>
		　　封祀礼乐，丕昭鸿名。陟配文庙，皇图永宁。<br>
		<br>
		彻豆，《丰安》<br>
		<br>
		　　鼎俎既陈，豆笾既设。金石在庭，工师就列。<br>
		<br>
		　　备物有严，着诚致洁。孝惟时思，礼以《雍》彻。<br>
		<br>
		送神，《理安》<br>
		<br>
		　　神之来兮风肃然，神之去兮升九天。排凌兢兮还恍惚，羽旄纷兮萧燔烟。<br>
		<br>
		真宗御制二首<br>
		<br>
		奠瓒用《万国朝天》<br>
		<br>
		　　鸿源浚发，睿图诞彰。高明锡羡，累洽延祥。<br>
		<br>
		　　巍巍艺祖，溥率宾王。煌煌文考，区宇大康。<br>
		<br>
		　　珍符昭显，宝历绵长。物性茂遂，民俗阜昌。<br>
		<br>
		　　甫田多稼，禾黍穰穰。含生嘉育，鸟兽跄跄。<br>
		<br>
		　　八统域，九服要荒。沐浴惠泽，祗畏典常。<br>
		<br>
		　　隔谷分壤，望斗辨方。并袭冠带，来奉圭璋。<br>
		<br>
		　　峨峨双阙，济济明堂。诸侯执帛，天后当阳。<br>
		<br>
		　　何以辨等？衮衣绣裳。何以褒德？辂车乘黄。<br>
		<br>
		　　声明焕赫，雅颂汪洋。启兹丕绪，佑我无疆。<br>
		<br>
		　　大统斯集，大乐斯扬。俯隆宗u，仰继穹苍。<br>
		<br>
		亚献、终献《平晋乐》<br>
		<br>
		　　五代衰替，六合携离。封疆窃据，兵甲竞驰。<br>
		<br>
		　　天顾黎献，涂炭可悲。帝启灵命，浚哲应期。<br>
		<br>
		　　皇祖丕变，金钺俄麾。率土执贽，犷俗来仪。<br>
		<br>
		　　瞻彼大卤，窃此余基。独迷文告，莫畏天威。<br>
		<br>
		　　神宗继统，璇图有辉。尚安蠢尔，罔怀格思。<br>
		<br>
		　　六飞夙驾，万旅奉辞。欣捶⒂剑不阵行师。<br>
		<br>
		　　云旗先路，壶浆塞岐。天临日照，宸虑通微。<br>
		<br>
		　　前歌后舞，人心悦随。要领自得，智力何施。<br>
		<br>
		　　风移僭冒，政治淳熙。书文混一，盛德咸宜。<br>
		<br>
		　　干戈倒载，振振言归。诞昭七德，永定九围。<br>
		<br>
		真宗告飨六首<br>
		<br>
		告受天书，《瑞安》<br>
		<br>
		　　宝命自天，鸿禧锡祚。昭晰缘文，氤氲黄素。<br>
		<br>
		　　玄感荐彰，灵休诞布。寅奉珍符，聿怀永慕。<br>
		<br>
		太祖、太宗加上尊谥，《显安》<br>
		<br>
		　　报贶陟封，聿昭典礼。让德穹厚，归功祖弥。<br>
		<br>
		　　丕显尊称，尽善尽美。寅威孝思，以介蕃祉。<br>
		<br>
		东封毕躬谢酌献，《封安》<br>
		<br>
		　　奕奕清庙，锡羡诒谋。升中神岳，显允皇猷。<br>
		<br>
		　　归格艺祖，昭报灵休。奉先追远，盛德益修。<br>
		<br>
		祀汾阴毕躬谢酌献，《显安》<br>
		<br>
		　　于昭列圣，休德清明。威灵如在，享于克诚。<br>
		<br>
		　　报功厚载，馨荐惟精。归格饮至，礼备乐成。<br>
		<br>
		圣祖降亲告，《瑞安》<br>
		<br>
		　　于赫圣祖，景灵在天。神游来暨，B容穆然。<br>
		<br>
		　　诲言昭示，帝倏先。齐明钦若，延鸿亿年。<br>
		<br>
		六室加谥，《显安》<br>
		<br>
		　　钦崇太霄，肃奉徽册。大礼克诚，鸿猷有赫。<br>
		<br>
		　　令芳爰荐，明灵斯格。昭谢垂祥，永怀何极。<br>
		<br>
		景佑亲享太庙二首<br>
		<br>
		迎神，《兴安》<br>
		<br>
		　　追养奉先，纳孝练主。金奏凤鸣，《关雎》乐舞。<br>
		<br>
		　　奠鬯恭神，肥]展俎。积庆聪明，降景寰宇。<br>
		<br>
		酌献真宗室，《大明》<br>
		<br>
		　　于穆真皇，宅心道粹。和戎偃革，焕乎文治。<br>
		<br>
		　　操瑞拜图，封天祀地。盛德为宗，A尝万世。<br>
		<br>
		至和袷享三首<br>
		<br>
		迎神，《兴安》<br>
		<br>
		　　濡露降霜，永怀孝思。食谛叙，再闰之期。<br>
		<br>
		　　歌德咏功，八音播之。歆神惟始，灵其格兹。<br>
		<br>
		　　奠瓒，《嘉安》<br>
		<br>
		　　昭穆亲祖，自室徂堂。礼备乐成，肃然稞将。<br>
		<br>
		　　瑟瓒黄流，条鬯芬芳。气达渊泉，神孚来享。<br>
		<br>
		送神，《兴安》<br>
		<br>
		　　四祖基庆，三后在天。荐侑备成，灵制湫。<br>
		<br>
		　　孝孙应嘏，受福永年。送之怀之，明发恻然。<br>
		<br>
		嘉佑袷享二首<br>
		<br>
		迎神，《怀安》<br>
		<br>
		　　躬兹孝享，礼备乐成。神登于俎，祝导于p。<br>
		<br>
		　　展牲肥]，奏格和平。灵其昭格，肃人爱凝情。<br>
		<br>
		送神，《怀安》<br>
		<br>
		　　灵神归止，光景肃然。福祥裕世，明威在天。<br>
		<br>
		　　孝孙有庆，骏烈推先。佑兹基绪，弥万斯年。<br>
		<br>
		熙宁以后享庙五首<br>
		<br>
		酌献英宗室，《大英》<br>
		<br>
		　　在宋五世，天子嗣昌。躬发英断，若干之刚。<br>
		<br>
		　　声容颉酰被于八荒。垂千万年，永烈有光。<br>
		<br>
		送神，《兴安》<br>
		<br>
		　　钟鼓惟旅，笾豆孔时。b我祖宗，既右享之。<br>
		<br>
		　　神亟来止，孝孙之喜。神保聿归，孝孙之思。<br>
		<br>
		　　E孟享、腊享，宗正卿升殿，《正安》<br>
		<br>
		　　进退有容，服章有仪。匪亟匪迟，降登孔时。<br>
		<br>
		享仁宗，《大和》<br>
		<br>
		　　于穆仁庙，圣泽滂流。华夷用V，动植蒙休。<br>
		<br>
		　　徽名冠古，奕世垂谋。帝躬稞献，盛典昭修。<br>
		<br>
		英宗，《大康》<br>
		<br>
		　　赫赫英皇，总提邦纪。浚发神功，恢张圣理。<br>
		<br>
		　　仙驭虽遥，鸿徽不弭。永言孝思，竭诚躬祀。<br>
		<br>
		常祀五享三首<br>
		<br>
		迎神，《兴安》 九变<br>
		<br>
		　　奕奕清庙，昭穆定位。霜露增感，粢盛洁祭。<br>
		<br>
		　　神灵来格，福祉攸暨。追孝奉先，本支百世。<br>
		<br>
		太尉奠瓒，《嘉安》<br>
		<br>
		　　有秩时祀，匪怠匪渎。有来宗主，载祗载肃。<br>
		<br>
		　　厥作稞将，流黄瓒玉。是享是宜，永绥多福。<br>
		<br>
		送神，《兴安》<br>
		<br>
		　　皇祖皇考，配帝配天。骏奔显相，神保言旋。<br>
		<br>
		　　祝以孝告，嘏以慈宣。去来永慕，宗事惟虔。<br>
		<br>
		绍兴以后时享二十五首<br>
		<br>
		迎神，《兴安》<br>
		<br>
		黄钟为宫<br>
		<br>
		　　奉先严祀，率礼大经。时思致享，肃荐芳馨。<br>
		<br>
		　　竭诚备物，乐奏和声。真驭来止，熙事克成。<br>
		<br>
		大吕为角<br>
		<br>
		　　圣灵在天，九关崇深。风马云车，纷其顾临。<br>
		<br>
		　　拥祥储休，昭答孝心。孝孙受祉，万福是膺。<br>
		<br>
		太簇为征<br>
		<br>
		　　嘉承和平，秩祀为先。乃练休辰，祝史告虔。<br>
		<br>
		　　内心齐明，祀具吉蠲。交际恍惚，如在后前。<br>
		<br>
		应钟为羽<br>
		<br>
		　　道信于神，神灵燕帧＞朴屑蔚拢物惟其时。<br>
		<br>
		　　缓节安歌，乐奏具宜。欣欣乐康，福禄绥之。<br>
		<br>
		奉俎，《丰安》<br>
		<br>
		　　王假有庙，子孙保光。奉牲以告，玉俎膏香。<br>
		<br>
		　　专精厉意，神其迪尝。休承灵意，申锡无疆。<br>
		<br>
		初献盥洗，《正安》<br>
		<br>
		　　恪恭祀典，涓选休成。设洗致洁，直于东荣。<br>
		<br>
		　　嘉觞祗荐，明德惟馨。祖考来格，享兹孝诚。<br>
		<br>
		升殿，《正安》<br>
		<br>
		　　冠佩雍容，时惟上公。享于清庙，陟降弥恭。<br>
		<br>
		　　笾豆静嘉，粢盛洁丰。孝孙有庆，万福来同。<br>
		<br>
		僖祖室酌献，《基命》<br>
		<br>
		　　于穆文献，自天发祥。肇基明命，锡羡无疆。<br>
		<br>
		　　子孙千亿，宗社灵长。神之格思，如在洋洋。<br>
		<br>
		宣祖室酌献，《天元》<br>
		<br>
		　　天启炎历，集我大命。长发其祥，笃生上圣。<br>
		　　<br>
		　　夷乱芟荒，乾坤以定。时礼聿修，孝孙有庆。<br>
		<br>
		太祖室酌献，《皇武》<br>
		<br>
		　　赫赫艺祖，受天明命。威加八，德垂累圣。<br>
		<br>
		　　祀事孔明，有严笙磬。对越在天，延休锡庆。<br>
		<br>
		太宗室酌献，《大定》<br>
		<br>
		　　明明在上，时维太宗。允武允文，丕基绍隆。<br>
		<br>
		　　于肃清庙，昭报是丰。皇灵格思，福禄来同。<br>
		<br>
		真宗室酌献，《熙文》<br>
		<br>
		　　于穆真皇，维烈有光。丕承二后，奄奠万方。<br>
		<br>
		　　威加戎狄，道格穹苍。歆时祀，降福无疆。<br>
		<br>
		仁宗室酌献，《美成》<br>
		<br>
		　　至哉帝德，乃圣乃神！恭己南面，天下归仁。<br>
		<br>
		　　历年长久，垂裕后人。礼修旧典，宝命维新。<br>
		<br>
		英宗室酌献，《治隆》<br>
		<br>
		　　炎基克巩，赫赫英宗。绍休前烈，仁化弥隆。<br>
		<br>
		　　笃生圣子，尧、汤比踪，A尝万世，福禄来崇。<br>
		<br>
		神宗室酌献，《大明》<br>
		<br>
		　　于昭神祖，运抚明昌。肇新百度，克配三王。<br>
		<br>
		　　遐荒底绩，圣武维扬。永言《执竞》，上帝是皇。<br>
		<br>
		哲宗室酌献，《重光》<br>
		<br>
		　　于皇浚哲，y骏有声。率时昭考，丕显仪刑。<br>
		<br>
		　　功光大业，道协三灵。永绥厥后，来燕来宁。<br>
		<br>
		徽宗室酌献，《承元》<br>
		<br>
		　　天锡神圣，徽柔懿恭。垂衣拱手，遵制扬功。<br>
		<br>
		　　配天立极，体道居中。佑我烈考，万福攸同。<br>
		<br>
		钦宗室，《端庆》<br>
		<br>
		　　于皇钦宗，道备德宏。允恭允俭，克类克明。<br>
		<br>
		　　孝遵前烈，仁翊函生。歆兹肆祀，永燕宗p。<br>
		<br>
		高宗室，《大德》<br>
		<br>
		　　于皇时宋，自天保定。高宗受之，再仆景命。<br>
		<br>
		　　绍开中兴，翼善传圣。何千万年，永绥厥庆。<br>
		<br>
		孝宗室，《大伦》<br>
		<br>
		　　圣人之德，无加于孝。思皇孝宗，履行立教。<br>
		<br>
		　　始终纯诚，非曰笑貌。于万斯年，是则是效。<br>
		<br>
		光宗室，《大和》<br>
		<br>
		　　维宋洽熙，帝继于理。万姓厚生，三辰顺轨。<br>
		<br>
		　　对时天休，以燕翼子。肃唱和声，神其有喜。<br>
		<br>
		文舞退、武舞进，《正安》<br>
		<br>
		　　肃肃清庙，于显维德。我祀孔时，我奏有翼。<br>
		<br>
		　　秉翟载骏，有来干戚。神之燕郑休祥允格。<br>
		<br>
		亚、终献，《文安》<br>
		<br>
		　　观德宗u，奕世烈光。有严祀典，粤循旧章。<br>
		<br>
		　　乐谐九变，献举重觞。燕秩缭冢戬谷穰穰。<br>
		<br>
		彻豆，《恭安》<br>
		<br>
		　　礼备乐成，物称诚竭。相维辟公，神人以说。<br>
		<br>
		　　歌《雍》一章，诸宰斯彻。天子万世，无竞维烈。<br>
		<br>
		送神，《兴安》<br>
		<br>
		　　霜露既降，时思展。在天之御，C然顾歆。<br>
		<br>
		　　乐成礼备，言归靡停。既安既乐，福禄来成。<br>
		<br>
		袷享八首<br>
		<br>
		　　迎神，《兴安》<br>
		<br>
		黄钟宫<br>
		<br>
		　　时维孟冬，霜露既零。合食盛礼，以时以行。<br>
		<br>
		　　孝心翼翼，惟神来宁。肃倡斯举，神具是听。<br>
		<br>
		大吕角<br>
		<br>
		　　于穆孝思，嘉荐维时。诚通兹格，咸来燕帧<br>
		<br>
		　　神之听之，申锡蕃厘。于万斯年，永保丕基。<br>
		<br>
		太簇征<br>
		<br>
		　　于昭孝治，通乎神明。寒暑不忒，熙事备成。<br>
		<br>
		　　牲豢姿叮黍稷惟馨。以享以祀，来燕来宁。<br>
		<br>
		应钟羽<br>
		<br>
		　　芬孝祀，荐灌肃雍。致力于神，明信咸通。<br>
		<br>
		　　灵之妥留，惠我庞鸿。广被万寓，福禄攸同。<br>
		<br>
		初献顺祖，酌献，《大宁》<br>
		<br>
		　　于赫皇祖，浚发其祥。德盛流远，奕世弥昌。<br>
		<br>
		　　孝孙有庆，嘉荐令芳。神保是享，锡羡无疆。<br>
		<br>
		翼祖酌献，《兴安》<br>
		<br>
		　　上天眷命，佑我丕基。翼翼皇祖，不耀其辉。<br>
		<br>
		　　积厚流长，福禄攸宜。祀事孔时，曾孙笃之。<br>
		<br>
		光宗室酌献，《大承》<br>
		<br>
		　　于皇光宗，握符御极。昭哉嗣服，惟仁与德！<br>
		<br>
		　　勤施于民，靡有暇逸。万年之思，永奠宗u<br>
		<br>
		送神，《兴安》<br>
		<br>
		　　合祭大事，因时发天。翼翼孝思，三献礼虔。<br>
		<br>
		　　神兮乐康，飙驭言旋。永神后人，于千万年。<br>
		<br>
		上仁宗、英宗徽号一首<br>
		<br>
		入门升殿，《显安》<br>
		<br>
		　　于穆仁祖，宠绥万方。执竞英考，迄用成、康。<br>
		<br>
		　　图徽宝册，有烈其光。庶几亿载，与天无疆。<br>
		<br>
		上英宗尊号一首<br>
		<br>
		入门，《正安》<br>
		<br>
		　　在宋五世，天子神明。群公奉册，乃扬鸿名。<br>
		<br>
		　　金书煌煌，y昭厥成。思皇多祜，与天同声。<br>
		<br>
		　　增上神宗徽号一首 哲宗朝制<br>
		<br>
		升殿，《显安》<br>
		<br>
		　　于惟庙，乃圣乃神。秉文之士，作起惟新。<br>
		<br>
		　　建宫稽古，一视同仁。庶几备号，以享天人。<br>
		<br>
		　　绍兴十四年奉上徽宗册宝三首<br>
		<br>
		册宾入门，《显安》<br>
		<br>
		　　于铄徽考，如天莫名。迨兹丕扬，拟纯粹精。<br>
		<br>
		　　温玉镂文，来至于p。有严奕奕，礼备乐成。<br>
		<br>
		册宝升殿，《显安》<br>
		<br>
		　　金字煌煌，瑶光灿灿。群工奉之，登此宝殿。<br>
		<br>
		　　对越祖宗，式遵成宪。威灵在天，来止来燕。<br>
		<br>
		上徽号，《显安》<br>
		<br>
		　　惟精惟一，乃圣乃神。鸿名克扬，茂实斯宾。<br>
		<br>
		　　如禹之功，如尧之仁。孝思永慕，用诏无垠。<br>
		<br>
		淳熙十五年上高宗徽号三首<br>
		<br>
		册宝入门，《显安》<br>
		<br>
		　　于穆高皇，功德兼隆。称天以诔，初谥未崇。<br>
		<br>
		　　载稽礼典，扬徽垂鸿。涓日之良，登进庙宫。<br>
		<br>
		册宝升殿，《显安》<br>
		<br>
		　　有□彖斯宝，有编斯册。导以麾仗，奏以金石。<br>
		<br>
		　　威盛容，煌煌赫赫。臣工奉之，高灵来格。<br>
		<br>
		上徽号，《显安》<br>
		<br>
		　　中兴之烈，高掩商宗。揖逊之美，放勋比隆。<br>
		<br>
		　　字十有六，拟诸形容。威灵在天，裕后无穷。<br>
		<br>
		庆元三年奉上孝宗徽号三首<br>
		<br>
		册宝入门，《显安》<br>
		<br>
		　　巍巍孝庙，圣德天通。同符艺祖，克绍高宗。<br>
		<br>
		　　有仪有册，载推载崇。镂玉绳金，登奉u宫。<br>
		<br>
		册宝升殿，《显安》<br>
		<br>
		　　文金晶荧，册玉辉润。统绍乎尧，德全于舜。<br>
		<br>
		　　勤崇推高，子孝孙顺。冠德百王，万年垂训。<br>
		<br>
		上徽号，《显安》<br>
		<br>
		　　金石充庭，珩璜在列。绘画乾坤，形容日月。<br>
		<br>
		　　巍巍功德，显显谟烈。垂亿万年，鸿徽昭揭。<br>
		<br>
		高宗郊祀前朝享太庙三十首<br>
		<br>
		　　皇帝入门，《乾安》 后还前殿并同<br>
		<br>
		　　于皇我后，祗戒专精。假于有庙，祖考是承。<br>
		<br>
		　　趋进惟肃，v思惟诚。神之听之，来燕来宁。<br>
		<br>
		　　皇帝升殿、《乾安》 诣室、降殿并同<br>
		<br>
		　　皇皇大宫，丕显于穆。休德昭清，元气回复。<br>
		<br>
		　　芝叶蔓茂，桂华冯翼。孝孙假斯，受兹介福。<br>
		<br>
		盥洗，《乾安》<br>
		<br>
		　　维皇齐精，i假于庙。观盥之初，惟以洁告。<br>
		<br>
		　　b承祖宗，恤祀昭孝。诚心有孚，介福斯报。<br>
		<br>
		迎神，《兴安》<br>
		<br>
		　　鬯既将，黄钟具奏。肃我祖考，祗栗以俟。<br>
		<br>
		　　监观于兹，云车来下。<br>
		<br>
		尚书奉俎，《丰安》<br>
		<br>
		　　有硕其牲，登于大房。肃展以享，庶几迪尝。<br>
		<br>
		　　匪]是告，我民其康。保艾尔后，垂休无疆。<br>
		<br>
		　　皇帝再盥洗，《乾安》<br>
		<br>
		　　盥至于再，洁诚愈孚。帝用祗荐，灵咸嘉虞。<br>
		<br>
		　　腾歌胪欢，会于轩朱。观厥J若，受福之符。<br>
		<br>
		僖祖室酌献，《基命》<br>
		<br>
		　　思文僖祖，基德之元。皇武大之，受命于天。<br>
		<br>
		　　积厚流光，不已其传。曾孙笃之，于万斯年。<br>
		<br>
		翼祖室酌献，《大顺》<br>
		<br>
		　　天命有开，维仁是依。乃C冀邦，于以顾之。<br>
		<br>
		　　其顾伊何？发祥肇基。施于孙子，虔奉孝思。<br>
		<br>
		宣祖室，《天元》<br>
		<br>
		　　昭哉皇祖，源深流长！雕戈圭瓒，休有烈光。<br>
		<br>
		　　天佑潜德，继世其昌。永怀积累，嘉荐令芳。<br>
		<br>
		太祖室，《皇武》<br>
		<br>
		　　为民请命，皇祖赫临。天地并贶，亿万同心。<br>
		<br>
		　　造邦以德，介福宜深。挹彼惟旨，真游居歆。<br>
		<br>
		太宗室，《大定》<br>
		<br>
		　　皇矣太宗，嗣服平成！益奋神旅，再征不庭。<br>
		<br>
		　　文武秉德，仁孝克明。以圣传圣，对越紫清。<br>
		<br>
		真宗室，《熙文》<br>
		<br>
		　　思文真宗，体道之崇。威赫灵，遵制扬功。<br>
		<br>
		　　真符鼎来，告成登封。盛德百世，于昭无穷。<br>
		<br>
		仁宗室，《美成》 徽宗御制<br>
		<br>
		　　仁德如天，遍覆无偏。功济九有，恩涵八埏。<br>
		<br>
		　　齐民受康，朝野晏然。击壤歌谣，四十二年。<br>
		<br>
		英宗室，《治隆》<br>
		<br>
		　　穆穆英宗，持盈守成。世德作求，是缵是承。<br>
		<br>
		　　齐家睦族，偃武恢文。于荐清酤，酌之欣欣。<br>
		<br>
		神宗室，《大明》<br>
		<br>
		　　A哉维后，继明体神！稽古行道，文物一新。<br>
		<br>
		　　润色鸿业，垂裕后人。灵迮嫒唬来燕来宁。<br>
		<br>
		哲宗室，《重光》<br>
		<br>
		　　明哲煌煌，照临无疆。绍述先志，宣重光。<br>
		<br>
		　　诒谋燕翼，率由旧章。芬孝祀，降福穰穰。<br>
		<br>
		徽宗室，《承元》 御制<br>
		<br>
		　　于皇烈考，道化圣神。尧聪舜孝，文恬武忻。<br>
		<br>
		　　命子出震，遗骏上宾。罔极之哀，有古莫伦。<br>
		<br>
		降殿，《乾安》<br>
		<br>
		　　明德惟馨，进止回复。裼袭安恭，严若惟谷。<br>
		<br>
		　　诚意昭融，群工袂属。成此容，生乎齐肃。<br>
		<br>
		入小次，《乾安》<br>
		<br>
		　　于皇我后，祗戒专精。躬制声诗，文思聪明。<br>
		<br>
		　　雍容戾止，玉立端诚。神听如在，福禄来宁。<br>
		<br>
		文舞退、武舞进，《正安》<br>
		<br>
		　　八音谐律，缀兆充庭。进旅退旅，肃恭和平。<br>
		<br>
		　　盛荐祖宗，灵监昭升。像功崇德，y观厥成。<br>
		<br>
		亚献，《正安》<br>
		<br>
		　　威神在天，享于克诚。申以贰觞，式昭德馨。<br>
		<br>
		　　笾豆孔嘉，乐舞具陈。庶几是听，福禄来成。<br>
		<br>
		终献，《正安》<br>
		<br>
		　　疏幂三举，诚意一纯。孰陪予祀，公族振振。<br>
		<br>
		　　神具醉止，燕竹黑ぁＳ谕蛩鼓辏绥我思成。<br>
		<br>
		皇帝出小次，《乾安》<br>
		<br>
		　　夙戒告备，礼节俯成。妥侑惟乾，氛氲夜澄。<br>
		<br>
		　　有严有翼，列圣灵承。于穆清s，肃肃无声。<br>
		<br>
		皇帝再升殿诣饮福位，《乾安》<br>
		<br>
		　　维皇亲享，至再至三。礼备乐奏，层陛森严。<br>
		<br>
		　　粢盛芳洁，酒醴旨甘。云车风马，从卫观瞻。<br>
		<br>
		饮福，《禧安》<br>
		<br>
		　　赫赫明明，维祖维宗。鉴于文孙，维德之同。<br>
		<br>
		　　日靖四方，亦同其功。亿万斯年，以承家邦。<br>
		<br>
		还位，《乾安》<br>
		<br>
		　　帝既临享，步武鸣鸾。陟降规矩，J昂周旋。<br>
		<br>
		　　登歌一再，典礼莫愆。神之听之，祉福绵绵。<br>
		<br>
		尚书彻豆，《丰安》<br>
		<br>
		　　熙事即成，嘉笾告彻。洋洋来临，蔼蔼布列。<br>
		<br>
		　　配帝其功，在天对越。允集丛厘，万邦和悦。<br>
		<br>
		送神，《兴安》<br>
		<br>
		　　神之来游，风马云车。淹留彷佛，顾瞻欷[。<br>
		<br>
		　　神之还归，钧天帝居。监观于下，何福不除！<br>
		<br>
		降殿，《乾安》<br>
		<br>
		　　于皇上天，钦哉成命。集于冲人，丕承列圣。<br>
		<br>
		　　爰熙紫坛，于庙告庆。Z潜通，休祥荐应。<br>
		<br>
		还大次，《乾安》<br>
		<br>
		　　盛德丰功，一祖六宗。钦翼燕诒，享是崇。<br>
		<br>
		　　厉意齐精，假庙惟恭。率礼周旋，福禄来同。<br>
		<br>
		宁宗朝享三十五首<br>
		<br>
		皇帝入门，《乾安》<br>
		<br>
		　　王假有庙，四极骏奔。鼎俎宵严，云屯。<br>
		<br>
		　　积厚流广，德隆庆蕃。是则是绳，保我子孙。<br>
		<br>
		升殿，《乾安》<br>
		<br>
		　　于穆清宫，奕奕孔硕。芝茎蔓秀，桂华冯翼。<br>
		<br>
		　　八簋登列，六瑚贲室。皇代拥庆，启佑千亿。<br>
		<br>
		盥洗，《乾安》<br>
		<br>
		　　天一以清，地一以宁。维皇精专，承神明灵。<br>
		<br>
		　　娥御堕津，渎祗扬溟。盥事允严，先祖是听。<br>
		<br>
		诣室，《乾安》<br>
		<br>
		　　丹楹云深，芳勺宵奠。乐华淳鬯，礼文炳绚。<br>
		<br>
		　　有容有仪，载肃载见。维时缉熙，世世以燕。<br>
		<br>
		还位，《乾安》<br>
		<br>
		　　旅楹有闲，人神允叶。福以德昭，飨以诚接。<br>
		<br>
		　　六乐宣扬，百礼炜烨。对越在天，流祚万叶。<br>
		<br>
		　　迎神，《兴安》 九变。<br>
		<br>
		黄钟为宫<br>
		<br>
		　　《咸》、《英》备乐，簋席列小Ｊ歌安世，声叶皇雅。<br>
		<br>
		　　翠旗羽盖，云车风马。神其来兮，以燕以下。<br>
		<br>
		大吕为角<br>
		<br>
		　　勾陈旦辟，阊阖夜分。轸风挟月，车驷凌云。<br>
		<br>
		　　瑞景霭，神光耀尽Ｉ衿淅促猓以留以忻。<br>
		<br>
		太簇为征<br>
		<br>
		　　穆穆紫幄，璜璜清宫。《旱麓》流咏，《凫p》叶工。<br>
		<br>
		　　道闳诒燕，业绵垂鸿。神其来兮，以康以崇。<br>
		<br>
		应钟为羽<br>
		<br>
		　　文以谟显，武以烈承。圣训之保，祖武之绳。<br>
		<br>
		　　有肃孝假，式严bA。神其来兮，以宜以宁。<br>
		<br>
		捧俎，《丰安》<br>
		<br>
		　　簋豆荐牲，笾实馈。其俎孔庶，吉蠲为。<br>
		<br>
		　　惟德达馨，以忱以贵。神既佑享，祉贶来暨。<br>
		<br>
		再诣盥洗，《乾安》<br>
		<br>
		　　精粹象天，明清鉴月。再御兹盥，益致其洁。<br>
		<br>
		　　齐容J若，诚意洞彻。百礼允洽。率礼不越。<br>
		<br>
		真宗室，《熙文》<br>
		<br>
		　　天地熙泰，跻时升平。阐符建坛，声容文明。<br>
		<br>
		　　君臣赓载，夷夏肃清。本支百世，持盈守成。<br>
		<br>
		仁宗室，《美成》<br>
		<br>
		　　在宋四世，天子圣神。用贤致治，约已裕民。<br>
		<br>
		　　海内富庶，裔夷肃宾。四十二年，尧、舜之仁。<br>
		<br>
		英宗室，《治隆》<br>
		<br>
		　　明明英后，仁孝俭恭。丕显丕承，增光祖宗。<br>
		<br>
		　　继志述事，遵制扬功。万邦作孚，盛德形容。<br>
		<br>
		神宗室，《大明》<br>
		<br>
		　　厉精基治，大哉乾刚！信赏必罚，内修外攘。<br>
		<br>
		　　礼乐法理，号令文章。作新之功，度越百王。<br>
		<br>
		哲宗室，《重光》<br>
		<br>
		　　于皇我宋，世有哲明。元佑用人，y骏有声。<br>
		<br>
		　　绍述先志，思监于成。受天之祜，王配于京。<br>
		<br>
		徽宗室，《承元》<br>
		<br>
		　　帝抚熙运，晏粲协期。礼明乐备，文恬武嬉。<br>
		<br>
		　　道光授受，谋深燕诒。骏命不易，子孙保之。<br>
		<br>
		钦宗室，《端庆》<br>
		<br>
		　　显显令主，辉光日新。奉亲以孝，绥下以仁。<br>
		<br>
		　　兢兢业业，诞保庶民。于穆不已，之德之纯。<br>
		<br>
		高宗室，《大德》<br>
		<br>
		　　昊天有命，中兴复古。治定功成，修文偃武。<br>
		<br>
		　　德隆商宗，业闳汉祖。付托得人，系尧之绪。<br>
		<br>
		孝宗室，《大伦》<br>
		<br>
		　　艺祖有孙，聪睿神武。绍兴受禅，归尊于父。<br>
		<br>
		　　行道袭爵，百度修举，圣德曰孝，光于千古。<br>
		<br>
		光宗室，《大和》<br>
		<br>
		　　维宋洽熙，帝继于理。万姓厚生，三辰顺轨。<br>
		<br>
		　　对时天休，以燕翼子。肃唱和声，神其有喜。<br>
		<br>
		还位，《乾安》<br>
		<br>
		　　在周之庭，设业设。酒醴惟}，尔ヒ粮。<br>
		<br>
		　　帝觞毕勺，天步旋举。丕显丕承，念兹皇祖。<br>
		<br>
		降殿，《乾安》<br>
		<br>
		　　黼幄蝉{艹叶}，飙迥燕。尊彝献裸，瑚簋陈荐。<br>
		<br>
		　　视仪天旋，淳音《韶》变。y求厥宁，福禄流羡。<br>
		<br>
		入小次，《乾安》<br>
		<br>
		　　皇容肃祗，天步舒迟。对越惟恭，敬事不遗。<br>
		<br>
		　　陟降莅止，永言孝思。上帝临女，日监于兹。<br>
		<br>
		文舞退、武舞进，《正安》<br>
		<br>
		　　明庭承神，□磬。玉梢饰歌，佾缀维旅。<br>
		<br>
		　　既肖厥文，复象乃武。祖德宗功，惟帝时举。<br>
		<br>
		亚献，《正安》<br>
		<br>
		　　尊行浅拢幂云舒。来贰变觞，玉佩琼琚。<br>
		<br>
		　　相予严祀，秉德有初。对扬王休，何福不除！<br>
		<br>
		终献，《正安》<br>
		<br>
		　　秉德翼翼，显相肃邕。疏幂三举，诚意益恭。<br>
		<br>
		　　光烛黼绣，和流笙镛。子孙众多，福禄来从。<br>
		<br>
		出小次，《乾安》<br>
		<br>
		　　庙楹邃严，夜景藻清。文物炳彪，礼仪熙成。<br>
		<br>
		　　帷宫载敞，佩珩有声。帝复对越，将受厥明。<br>
		<br>
		再升殿，《乾安》<br>
		<br>
		　　明明维后，诒厥孙谋。系隆我汉，陈锡哉周。<br>
		<br>
		　　以孝以飨，世德作求。介以繁祉，万邦咸休。<br>
		<br>
		饮福，《乾安》<br>
		<br>
		　　玉瓒黄流，有其香。来假来享，降福穰穰。<br>
		<br>
		　　我应受之，汤孙之将。有百斯男，福禄无疆。<br>
		<br>
		还位，《乾安》<br>
		<br>
		　　圣图广大，宗p光辉。假于有庙，帝命不违。<br>
		<br>
		　　v若有慕，夙夜畏威。嘉乐君子，福禄祁祁。<br>
		<br>
		彻豆，《丰安》<br>
		<br>
		　　升馔有章，卒食攸序。庭锵金奏，凯收_。<br>
		<br>
		　　其献惟成，其维旅。礼洽庆流，皇祖之祜。<br>
		<br>
		送神，《兴安》<br>
		<br>
		　　珠幄禄疲神既燕帧＜喙塾谙拢福禄来宜。<br>
		<br>
		　　云车风马，神保聿归。启佑我后，福禄来为。<br>
		<br>
		降殿，《乾安》<br>
		<br>
		　　圣有谟训，诒谋燕翼。奉天酌祖，万世维则。<br>
		<br>
		　　维皇孝熙，乾乾夕惕。礼既式旋，惟福之锡。<br>
		<br>
		还大次，《乾安》<br>
		<br>
		　　王假有庙，对越在天。帷宫旋御，率礼不愆。<br>
		<br>
		　　泰展祠，云阳奉u。齐居精明，益用告虔。<br>
		<br>
		理宗朝享三首<br>
		<br>
		皇帝升降，《乾安》<br>
		<br>
		　　于皇祖宗，清庙奕奕。威灵在天，不显惟德。<br>
		<br>
		　　垂裕鸿延，诒谋燕翼。孝孙格斯，受祉罔极。<br>
		<br>
		迎神，《兴安》，九奏<br>
		<br>
		　　鬯既将，黄钟具奏。瞻望真游，人爱若有慕。<br>
		<br>
		　　于皇列圣，在帝左右。云车具来，以妥以侑。<br>
		<br>
		宁宗室，《大安》<br>
		<br>
		　　帝德之休，恭俭渊懿。三十一年，谨终如始。<br>
		<br>
		　　升y在宫，祖功并美。民怀有仁，何千万世。<br>
		<br>
		高宗祀明堂前朝享太庙二十一首<br>
		<br>
		皇帝入门，《乾安》<br>
		<br>
		　　于皇我后，祗戒专精。齐肃有容，祖考是承。<br>
		<br>
		　　造次匪懈，孝思纯诚。神听有格，福禄来宁。<br>
		<br>
		升殿，《乾安》<br>
		<br>
		　　肃哉清宫，轮檎蔗！神之来思，八音振作。<br>
		<br>
		　　赤舄龙章，奉玉惟恪。匪今斯今，先民时若。<br>
		<br>
		盥洗，《乾安》<br>
		<br>
		　　于皇维后，观盥之初。精意昭著，既顺既愉。<br>
		<br>
		　　圭鬯承祀，卿士咸趋。目视心化，四方其孚。<br>
		<br>
		迎神，《兴安》<br>
		<br>
		　　涓选休成，祖考是享。夙夜专精，求诸惚恍。<br>
		<br>
		　　洋洋在上，惟神之仰。鬯矣清明，应之如响。<br>
		<br>
		捧俎，《丰安》<br>
		<br>
		　　来相于庭，鸣m锵锵。奉牲而告，登彼雕房。<br>
		<br>
		　　非牲之备，民庶是康。神依民听，上帝斯皇。<br>
		<br>
		僖祖室酌献，《基命》<br>
		<br>
		　　何庆之长？实兆于商。由商太戊，子孙其昌。<br>
		<br>
		　　皇基成命，宋道用光。诒厥孙谋，膺受四方。<br>
		<br>
		翼祖室，《大顺》<br>
		<br>
		　　上帝监观，维仁是依。继世修德，皇心顾之。<br>
		<br>
		　　其顾伊何？在彼冀方。施于子孙，降福穰穰。<br>
		<br>
		宣祖室酌献，《天元》<br>
		<br>
		　　昭哉皇祖，骏发其祥！雕戈圭瓒，盛烈载扬。<br>
		<br>
		　　天锡宝符，俾炽而昌。神圣应期，赫然垂光。<br>
		<br>
		太祖室，《皇武》<br>
		<br>
		　　猗欤皇祖，下民攸归！膺帝之命，龙翔太微。<br>
		<br>
		　　戎车雷动，天地清夷。峨峨奉璋，万世无违。<br>
		<br>
		太宗室，《大定》<br>
		<br>
		　　煌煌神武，再御戎轩。时惠南土，旋定太原。<br>
		<br>
		　　车书混同，声教布宣。维天佑之，亿万斯年。<br>
		<br>
		真宗室，《熙文》<br>
		<br>
		　　于皇真宗，体道之崇。游心物外，应迹寰中。<br>
		<br>
		　　四方既同，化民以躬。清净无为，盛德之容。<br>
		<br>
		　　仁宗室曲同郊祀。 送神亦同。<br>
		<br>
		英宗室，《治隆》<br>
		<br>
		　　噫我大君，嗣世修文！维文维武，继虞勋。<br>
		<br>
		　　天锡丕祚，施于后昆。于荐清酤，酌之欣欣。<br>
		<br>
		神宗室，《大明》<br>
		<br>
		　　A哉维后，继明体神！宪章文、武，宜民宜人。<br>
		<br>
		　　经世之道，功格于天。子孙严祀，无穷之传。<br>
		<br>
		哲宗室，《重光》<br>
		<br>
		　　明哲煌煌，照临无疆。丕承先志，嘉靖多方。<br>
		<br>
		　　朝廷尊荣，民庶乐康。珍符来应，锡兹重光。<br>
		<br>
		徽宗室，《承元》<br>
		<br>
		　　圣考巍巍，光绍丕基。礼隆乐备，时维纯熙。<br>
		<br>
		　　天仁兼覆，皇化无为。功成弗处，心潜希夷。<br>
		<br>
		文舞退、武舞进，《正安》<br>
		<br>
		　　作乐合祖，在庭。众奏具举，肃邕和鸣。<br>
		<br>
		　　神灵来格，庶几是听。绎以终，永观厥成。<br>
		<br>
		亚献，《正安》<br>
		<br>
		　　威神在天，来格于诚。既载清酤，有闻无声。<br>
		<br>
		　　相予熙事，时赖宗英。肃肃邕邕，允协思成。<br>
		<br>
		终献，《正安》<br>
		<br>
		　　疏幂三举，诚意一纯。孰陪予祀，公族振振。<br>
		<br>
		　　明灵来郑乐舞具陈。奉神所佑，昭孝息民。<br>
		<br>
		饮福，《禧安》<br>
		<br>
		　　赫赫明明，德与天通。施于孙子，福禄攸同。<br>
		<br>
		　　日靖四方，民和年丰。有秩斯祜，申锡无穷。<br>
		<br>
		彻豆，《丰安》<br>
		<br>
		　　歆我齐明，威德如存。牲皇窍恚圭玉其温。<br>
		<br>
		　　群公执事，亦既骏奔。礼成告彻，咸福黎元。<br>
		<br>
		还大次，《乾安》<br>
		<br>
		　　神明既交，恍若有承。钦翼齐庄，福禄具膺。<br>
		<br>
		　　王业是兴，祖武是绳。佑我亿年，以莫不增。<br>
		<br>
		孝宗明堂前享太庙三首<br>
		<br>
		徽宗室酌献，《承元》<br>
		<br>
		　　明明徽祖，抚世升平。制礼作乐，发政施仁。<br>
		<br>
		　　圣灵在天，德泽在民。亿万斯年，保佑后人。<br>
		<br>
		高宗室，《大德》<br>
		<br>
		　　于皇时宋，自天保定。高宗受之，再仆景命。<br>
		<br>
		　　绍开中兴，翼善傅圣。何千万年，永绥厥庆。<br>
		<br>
		还大次，《乾安》<br>
		<br>
		　　礼既行矣，乐既成矣。维祖维妣，安且宁矣。<br>
		<br>
		　　皇举玉趾，佩锵鸣矣。拜贶总章，于厥明矣。<br>
		<br>
		理宗明堂前朝享二首<br>
		<br>
		宁宗室奠币，《定安》<br>
		<br>
		　　皇矣昭考，圣灵在天！称秩宗祀，有严恭先。<br>
		<br>
		　　奉币以荐，见之人爱然。仁深泽厚，厥光以延。<br>
		<br>
		酌献，《考安》<br>
		<br>
		　　假哉皇考，必世后仁！嘉靖我邦，与物皆春。<br>
		<br>
		　　之纯之德，克配穹F。余庆渊如，佑我后人。<br>
		<br>
		皇后庙十五首<br>
		<br>
		迎神，《肃安》<br>
		<br>
		　　s宫翼翼，雅乐洋洋。牲器肃设，几筵用张。<br>
		<br>
		　　饰以明备，秩其令芳。神兮来格，风动云翔。<br>
		<br>
		太尉行，《舒安》<br>
		<br>
		　　服章观象，山龙是则。容止跄跄，威仪翼翼。<br>
		<br>
		司徒捧俎，《丰安》 彻同<br>
		<br>
		　　格恭奉祀，祗荐牺牲。九成爰奏，有俎斯盈。<br>
		<br>
		酌献孝明皇后室，《惠安》<br>
		<br>
		　　祀事孔明，庙室惟肃。登笾豆，金石丝竹。<br>
		<br>
		　　既灌既荐，允恭允穆。奉神如在，以介景福。<br>
		<br>
		孝惠皇后室，《奉安》<br>
		<br>
		　　初阳作配，内助惟贤。柔顺中积，英徽外宣。<br>
		<br>
		　　神宫有颍明祀惟虔。歆诚降佑，于万斯年。<br>
		<br>
		孝章皇后室，《懿安》<br>
		<br>
		　　猗那淑圣，像应资生。配天作合，与日齐明。<br>
		<br>
		　　椒宫垂范，彤史扬名。聿修毖祀，永奉粢盛。<br>
		<br>
		懿德皇后室，《顺安》<br>
		<br>
		　　王门禀庆，帝族惟贤。功存内治，德协静专。<br>
		<br>
		　　流芳图史，垂范。新庙有颍祀礼昭然。<br>
		<br>
		淑德皇后室，《嘉安》<br>
		<br>
		　　明明英媛，备备椒庭。笾豆有践，黍稷匪馨。<br>
		<br>
		　　静嘉致荐，容与昭灵。精意以达，顾享来宁。<br>
		<br>
		庄穆皇后室，《理安》<br>
		<br>
		　　曾孙袭庆，柔祗育德。正位居体，其仪不忒。<br>
		<br>
		　　教被宫壶，化行邦国。祝史正辞，垂裕无极。<br>
		<br>
		庄怀皇后室，《永安》<br>
		<br>
		　　淑德昭著，至乐和平。登豆在列，k香荐诚。<br>
		<br>
		　　六变合礼，八音谐声。穰穰景福，佑我休明。<br>
		<br>
		元德皇后庙，《兴安》<br>
		<br>
		　　为太宗后，为天下母。诞圣继明，膺干作主。<br>
		<br>
		　　玉振金相，兰芬桂芳。于万斯年，永奉A尝。<br>
		<br>
		饮福，《禧安》<br>
		<br>
		　　彝尊鬯酒，庆佑遂行。介以纯嘏，允答明诚。<br>
		<br>
		　　亚献，《恭安》<br>
		<br>
		　　宗臣率礼，步玉锵锵。吉蠲斯献，百禄是将。<br>
		<br>
		终献，《顺安》<br>
		<br>
		　　荐献有终，礼容斯穆。以奉嘉觞，以膺多福。<br>
		<br>
		送神，《归安》<br>
		<br>
		　　明告毕，灵辂难留。升云杳邈，整驭优游。<br>
		<br>
		　　诚深嘉栗，礼罄钦修。丰融垂佑，以永洪休。<br>
		<br>
		景佑以后乐章六首<br>
		<br>
		章献明肃皇太后室奠瓒，《达安》<br>
		<br>
		　　肃肃s宫，顺时荐事。郁鬯馨香，如见于位。<br>
		<br>
		酌献，《厚安》<br>
		<br>
		　　祥标曾麓，德合方仪。万方展养，九御蒙慈。<br>
		<br>
		　　孝恭pu，美播声诗。淑灵顾享，申锡维祺。<br>
		<br>
		章懿皇太后室奠瓒，《报安》<br>
		<br>
		　　青金玉瓒，稞将于京。永怀罔极，夙夜齐明。<br>
		<br>
		酌献，《衍安》<br>
		<br>
		　　翊佑先朝，章明壶教。淑顺谦勤，徽音在劭。<br>
		<br>
		　　树风不止，劬劳匪报。黍稷令芳，嘏兹乃告。<br>
		<br>
		奉慈庙章惠皇太后室奠瓒，《翕安》<br>
		<br>
		　　稞圭既陈，酌鬯斯醇。音容彷佛，奠献惟寅。<br>
		<br>
		酌献，《昌安》<br>
		<br>
		　　内辅先猷，夙昭壶则。保佑之劳，慈惠其德。<br>
		<br>
		　　荣养有终，芳风无极。享献s宫，载怀凄恻。<br>
		<br>
		　　真宗汾阴礼毕，亲谢元德皇后室三首<br>
		<br>
		迎神，《肃安》<br>
		<br>
		　　s宫奕奕，《韶》乐洋洋。牲币虔布，几筵肃张。<br>
		<br>
		　　醴泉淳美，嘉肴洁香。俟神来格，降彼帝乡。<br>
		<br>
		奉俎，《丰安》<br>
		<br>
		　　乐铿金石，俎奉牺牲。九成斯奏，五教爰行。<br>
		<br>
		送神，《理安》<br>
		<br>
		　　鸾骖复整，鹤驾难留。白云缥缈，紫府深幽。<br>
		<br>
		　　庙虽载止，神无不游。垂佑皇宋，以永鸿休。<br>
		<br>
		元德皇后升y一首<br>
		<br>
		《显安》之曲<br>
		<br>
		　　显矣皇妣，德侔柔祗！升y太室，协礼之宜。<br>
		<br>
		　　耀彼实册，列之尊彝。惟诚是厚，永佑庆基。<br>
		<br>
		崇恩太后升y十四首<br>
		<br>
		入门，《显安》<br>
		<br>
		　　]天生德，作配元符。仪刑壶则，辅佐帝图。<br>
		<br>
		　　登崇庙u，勒号[_。A尝亿载，皇极之扶。<br>
		<br>
		神主升殿，《显安》<br>
		<br>
		　　曰嫔于京，天作之配。进贤审官，克勤其志。<br>
		<br>
		　　于穆清庙，本仁祖义。亿万斯年，神灵攸暨。<br>
		<br>
		迎神，《兴安》四章<br>
		<br>
		黄钟宫二奏<br>
		<br>
		　　s宫有颍堂筵屹崇。灵徽匪遐，精诚感通。<br>
		<br>
		　　芬维时，登兹明祀。冷然云车，有来其驭。<br>
		<br>
		大吕角二奏<br>
		<br>
		　　羽旌风翔，翠蕤飘举。俨其音徽，登兹位处。<br>
		<br>
		　　笙镛始奏，合止。是享是宜，永求伊祜。<br>
		<br>
		太簇征二奏<br>
		<br>
		　　枚枚s宫，鼎俎肆陈。A畀明灵，登其嘉新。<br>
		<br>
		　　鼓钟既戒，旨酒既醇。攸介攸止，纯禧荐臻。<br>
		<br>
		应钟羽二奏<br>
		<br>
		　　旨酒嘉肴，于登于豆。是享是宜，乐既合奏。<br>
		<br>
		　　b我懿德，执事温恭。灵兮允格，有翼其从。<br>
		<br>
		洗，《嘉安》<br>
		<br>
		　　列爵陈俎，芬芳和羹。金击石，洋洋和声。<br>
		<br>
		　　礼行伊始，我德惟明。既盥而往，于昭斯诚。<br>
		<br>
		升降殿，《熙安》<br>
		<br>
		　　笙箫纷如，陟彼庙庭。锵锵佩玉，怀兹先灵。<br>
		<br>
		　　神保聿止，音容杳冥。繁禧是介，万年惟宁。<br>
		<br>
		酌献，《兹安》<br>
		<br>
		　　邕邕玉佩，清酤惟良。粢盛具列，有其香。<br>
		<br>
		　　怀其徽范，德洽无疆。于兹燕止，降福穰穰。<br>
		<br>
		亚献，《神安》<br>
		<br>
		　　嫔于潜邸，爰正坤仪。《关雎》化被，《思齐》名垂。<br>
		<br>
		　　柔德益茂，家邦以熙。皇心追崇，永羞牲粢。<br>
		<br>
		退文舞、进武舞，《昭安》<br>
		<br>
		　　翩然干戚，扬庭陈阶。文以经纬，武以威怀。<br>
		<br>
		　　其张其弛，节与音谐。迄兹献享，妥灵绥来。<br>
		<br>
		终献，《仪安》<br>
		<br>
		　　珩璜之贵，t之尊。天作之合，内治慈温。<br>
		<br>
		　　元良钟庆，祉福乾坤。以享以祀，事亡如存。<br>
		<br>
		彻豆，《成安》<br>
		<br>
		　　锵洋纯绎，于论鼓钟。周旋陟降，齐庄肃容。<br>
		<br>
		　　维既旨，维笾伊丰。歌彻以《雍》，介福来崇。<br>
		<br>
		送神，《兴安》<br>
		<br>
		　　黍稷维馨，业充庭。既钦既戒，灵心是承。<br>
		<br>
		　　顾予A尝，言从之迈。申锡无疆，是用大介。<br>
		<br>
		上册宝十三首<br>
		<br>
		册宝入门，《隆安》<br>
		<br>
		　　威仪皇止，庶尹在庭。爰举徽章，y观厥成。<br>
		<br>
		　　勒崇扬休，写之琼瑛。迄于万祀，发闻惟馨。<br>
		<br>
		册宝升殿，《崇安》<br>
		<br>
		　　有犹有言，顺承天则。聿崇号名，再扬典册。<br>
		<br>
		　　朱英宝函，左右翼翼。千秋万岁，保兹无极。<br>
		<br>
		迎神，《歆安》<br>
		<br>
		黄钟宫<br>
		<br>
		　　笾豆大房，牺尊将将。馨香既登，明灵迪尝。<br>
		<br>
		　　其乐伊何？吹笙鼓簧。灵来燕郑降福无疆。<br>
		<br>
		大吕角二奏<br>
		<br>
		　　吉蠲惟时，礼仪既备。奉璋峨峨，群公在位。<br>
		<br>
		　　神之格思，永锡尔类。展彼令德，于焉来暨。<br>
		<br>
		太簇征二奏<br>
		<br>
		　　雍雍在宫，翼翼在庭。显相休嘉，肃雍和鸣。<br>
		<br>
		　　神嗜饮食，明德惟馨。绥我思成，式燕以宁。<br>
		<br>
		应钟羽二奏<br>
		<br>
		　　牺牲既成，笾豆有楚。金击石，式歌且舞。<br>
		<br>
		　　追怀懿德，令闻令仪。灵兮来格，是享是宜。<br>
		<br>
		洗，《嘉安》<br>
		<br>
		　　嘉肴旨酒，洁粢丰盛。既盥而往，以我齐明。<br>
		<br>
		　　有孚J若，黍稷非馨。神之格思，享于克诚。<br>
		<br>
		升降，《熙安》<br>
		<br>
		　　佩玉锵锵，其来雍雍。陟降孔时，步武有容。<br>
		<br>
		　　恪兹祀事，神罔时恫。绥我邦家，福禄来崇。<br>
		<br>
		酌献，《明安》<br>
		<br>
		　　旨酒嘉栗，有其香。b我淑灵，歆此令芳。<br>
		<br>
		　　德贻彤管，号正椒房。神具醉止，降福穰穰。<br>
		<br>
		退文舞、进武舞，《昭安》<br>
		<br>
		　　钥翟既陈，干戚斯扬。进旅退旅。一弛一张。<br>
		<br>
		　　其仪不忒，容服有光。以宴以郑德音不忘。<br>
		<br>
		亚、终献，《和安》<br>
		<br>
		　　望高六宫，位应四星。辅佐君子，警戒相成。<br>
		<br>
		　　t衣褒崇，琛册追荣。于以奠之，有椒其馨。<br>
		<br>
		彻豆，《成安》<br>
		<br>
		　　濯濯其英，殖殖其庭。有来群工，继我思成。<br>
		<br>
		　　嘉肴既将，旨酒既清。《雍》彻不迟，福禄来宁。<br>
		<br>
		送神，《歆安》<br>
		<br>
		　　礼仪既备，神保聿归。洋洋在上，不可度思。<br>
		<br>
		　　神之来兮，Z之随。神之去兮，休嘉是贻。<br>
		<br>
		上钦成皇后册宾六首<br>
		<br>
		入门升殿，《显安》<br>
		<br>
		　　上帝锡羡，生婉淑。辅佐神皇，宠膺天禄。<br>
		<br>
		　　诞育泰陵，劬劳顾复。于昭徽音，久而弥郁。<br>
		<br>
		迎神，《歆安》<br>
		<br>
		　　于显惟德，徽柔懿明。嫔于初载，有闻惟馨。<br>
		<br>
		　　肆我鼓钟，万舞在庭。神保是格，来止来宁。<br>
		<br>
		盥洗，《嘉安》<br>
		<br>
		　　有炜柔仪，率履不越。惠于初终，既明且达。<br>
		<br>
		　　我将我享，相盥乃登。胡臭但时，攸介攸宁！<br>
		<br>
		升降，《熙安》<br>
		<br>
		　　其芳，ズ宋旅。陟降孔时，有秩斯所。<br>
		<br>
		　　雍容内化，维神之明。明则不渝，绥我思成。<br>
		<br>
		酌献，《明安》<br>
		<br>
		　　天维显思，有相于内。右贤去邪，夙夜儆戒。<br>
		<br>
		　　猗欤追册，重翟t衣。既右享之，百世是仪。<br>
		<br>
		亚、终献，《和安》<br>
		<br>
		　　酌彼玉瓒，有椒其馨。i假无言，雍容在庭。<br>
		<br>
		　　生莫与崇，于赫厥声。祀事孔明，神格是听。<br>
		<br>
		上明达皇后册宝五首<br>
		<br>
		迎神，《歆安》<br>
		<br>
		　　恭俭宜家，柔顺承天。德昭彤管，忧在进贤。<br>
		<br>
		　　宝册t翟，追荣寿原。四时稞享，何千万年。<br>
		<br>
		酌献，《明安》<br>
		<br>
		　　清宫有严，广乐在庭。钟鼓管磬，九变既成。<br>
		<br>
		　　缩茅以献，洁惟馨。灵游可想，来燕来宁。<br>
		<br>
		退文舞、进武舞，《昭安》<br>
		<br>
		　　秉翟竣事，万舞金。总干挥戚，节以鼓音。<br>
		<br>
		　　礼容有炜，Z来歆。淑灵是听，雅奏帧<br>
		<br>
		彻豆，《成安》<br>
		<br>
		　　登献罔愆，俎豆斯彻。神具醉止，礼终乐阕。<br>
		<br>
		　　御事既退，珊珊佩i。介我繁祉，歆此蠲洁。<br>
		<br>
		送神，《歆安》<br>
		<br>
		　　备成熙事，虚徐翠楹。神保聿归，云车夙征。<br>
		<br>
		　　鉴我休德，神交惚恍。留祉降祥，千秋是享。<br>
		<br>
		绍兴别庙乐歌五首<br>
		<br>
		升殿，《崇安》<br>
		<br>
		　　新庙肃肃，蒇事以时。陟降阶戚，雍容有仪。<br>
		<br>
		　　鞠躬周旋，罔敢不祗。祝史正辞，灵其格思。<br>
		<br>
		奉俎，《肃安》<br>
		<br>
		　　肇严庙祀，爰图遗芳。物必称德，或陈或将。<br>
		<br>
		　　有缛其仪，有其香。灵兮来下，割烹是尝。<br>
		<br>
		懿节皇后室酌献，《明安》<br>
		<br>
		　　曾沙表庆，正位椒庭。徽音杳邈，宫壶仪刑。<br>
		<br>
		　　虔修祀事，清酌惟馨。缩以包茅，昭格明灵。<br>
		<br>
		亚、终献，《嘉安》<br>
		<br>
		　　霄汉月堕，郊原露。徽音如在，延伫来归。<br>
		<br>
		　　有酒既清，累觞载祗。神具醉止，燕b怡怡。<br>
		<br>
		彻豆，《宁安》<br>
		<br>
		　　仙驭弗返，邈清都。荐此嘉ィ即丰既腴。<br>
		<br>
		　　奠享有成，鼓乐愉愉。彻我豆笾，率礼无逾。<br>
		<br>
		乾道别庙乐歌三首<br>
		<br>
		诣庙，《乾安》<br>
		<br>
		　　涓选休辰，于秋之杪。既齐既戒，爰假祖庙。<br>
		<br>
		　　有蛞抢ぃ旧章是效。享祀奚为？天子纯孝。<br>
		<br>
		升殿，《乾安》<br>
		<br>
		　　宗祀九筵，先荐s宫。陟自东阶，煌煌衮龙。<br>
		<br>
		　　于穆圣善，监兹礼容。是享是宜，介福无穷。<br>
		<br>
		懿节皇后室酌献，《歆安》<br>
		<br>
		　　丕显文母，厚德维坤。仙驭虽邈，徽音固存。<br>
		<br>
		　　瑟彼玉瓒。酌此郁尊，简简穰穰，裕我后昆。<br>
		<br>
		绍熙别庙二首<br>
		<br>
		安穆皇后室酌献，《歆安》<br>
		<br>
		　　祥发]天，符彰梦日。有怀慈容，孝享庙室。<br>
		<br>
		　　泰尊是酌，旨酒嘉栗。灵其格思，祚以元吉。<br>
		<br>
		安恭皇后室酌献，《歆安》<br>
		<br>
		　　美咏河洲，德嫔妫I。徽音如存，肇修祀事。<br>
		<br>
		　　缩以包茅，酌以醴齐。灵来顾歆，降福攸备。<br>
		<br>
		绍兴二十九年显仁皇后y庙一首<br>
		<br>
		酌献，《歆安》<br>
		<br>
		　　恭惟圣母，跻y孔时。陈羞宗u，徼福坤仪。<br>
		<br>
		　　钟鼓惟序，牲玉载祗。于皇来格，永介丕基。<br>
		<br>
		开禧三年成肃皇后y庙一首<br>
		<br>
		酌献，《歆安》<br>
		<br>
		　　天合重华，内治昭融。承承继继，保佑恩隆。<br>
		<br>
		　　归从阜陵，登y太宫。燕我后人，福禄来崇。<br>
		&nbsp;<br>
		<hr><a href="http://www.my285.com/"><span style="font-size: 11.5pt">梦远书城(<font face="华文新魏">my285.com</font>)</span></a>
<center><a href="135.htm">下一页</a>&nbsp;
		<a href="index.htm">回目录</a>&nbsp; <a href="http://www.my285.com/">回首页</a></center></td></tr>
</table></div>


<div align="center">
<script src="http://www.my285.com/41tf/gdx.js"></script>
<script src="http://www.my285.com/41tf/wd.js"></script></div>


<center><script src="../../41tf/WB.js"></script></center>
<script src="../../41tf/wdp.js"></script>
<script src="../../41tf/wdt.js"></script>
<div style='display:"none"'><script src="../../41tf/tj.js"></script></div>

</body>


<!-- Mirrored from www.my285.com/shishu/songshi/134.htm by HTTrack Website Copier/3.x [XR&CO'2007], Thu, 21 Mar 2013 05:37:46 GMT -->
</html>
