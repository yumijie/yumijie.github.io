<html>


<!-- Mirrored from www.my285.com/shishu/songshi/2/398.htm by HTTrack Website Copier/3.x [XR&CO'2007], Thu, 21 Mar 2013 05:41:19 GMT -->
<head>
<meta http-equiv="Content-Type" content="text/html; charset=gb2312">
<title>宋史_列传第一百五十七</title>
<style><!--
a {text-decoration:none}
a:hover {color: blue;text-decoration:underline}
-->
</style>
</head>
<center><script src="http://www.my285.com/41tf/DH1.js"></script></center>
<table border="0" width="100%" cellspacing="0" cellpadding="0" background="../../../41tf/bj1.gif">
<tr><td align="center">
<script src="../../../41tf/DH0.js"></script></td></tr></table>
<center><script src="../../../41tf/DH.js"></script></center>
<div align="center">
<script src="http://www.my285.com/41tf/dd.js"></script>
<script src="http://www.my285.com/41tf/gds.js"></script></div>
<body bgcolor="#C0C0C0" text="#000000" link="##008282" vlink="#008282" 
topmargin="2" leftmargin="0" rightmargin="0" bottommargin="0"><div align="center">
<table border="0" width="80%" style="line-height: 150%">
<td>
		<a href="http://www.my285.com/"><font color="#008080">梦远书城</font></a><font 
  color="#008080"> &gt; </font><a href="index.htm"><font color="#008080">宋史</font></a><font 
  color="#008080"> &gt;</font></td>	<tr>
		
		<td><font color="#008080">
		</font>&nbsp;&nbsp;&nbsp;&nbsp; <font face="楷体_GB2312">&nbsp;&nbsp;&nbsp;&nbsp;
		<font size="5" color="#9F0000">&nbsp;&nbsp;&nbsp;&nbsp;&nbsp;&nbsp;&nbsp; 
		    列传第一百五十七</font></font><hr>&nbsp;<br>
		　　<br>
		<br>
		　　○余端礼李璧丘倪思宇文绍节李蘩<br>
		　　<br>
		　　余端礼，字处恭，衢州龙游人。第进士，知湖州乌程县。民间赋丁绢钱，率三氓出一缣，不输绢而折其估，一缣千钱，后增至五千，民不胜病。端礼以告于府，事得上闻，又自诣中书陈便宜，岁蠲缗钱六万。<br>
		　　召对，时孝宗志在恢复，端礼言：<br>
		　　谋敌决胜之道，有声有实。敌弱者先声后实，以其气；敌强者先实后声，以俟其机。汉武乘匈奴之困，亲行边陲，威震朔方，而漠南无王庭者，其气而服之，所谓先声而后实也。越谋吴则不然，外讲盟好，内修武备，阳行成以种、蠡，阴结援于齐、晋，教习之士益精，而献遗之礼益密，用能一战而霸者，伺其机而图之，所谓先实而后声也。今日之事异于汉而与越相若。愿阴设其备，而密为之谋，观变察时，则机可投矣。<br>
		　　古之投机者有四：有投隙之机，有捣虚之机，有乘乱之机，有承弊之机。因其内衅而击之，若匈奴困于三国之攻而宣帝出师，此投隙之机也。因其外患而伐之，若夫差牵于黄池之役而越兵入吴，此捣虚之机也。敌国不道，因其离而举之，若晋之降孙皓，此乘乱之机也。敌人势穷，蹑其后而蹙之，若高祖之追项羽，此乘弊之机也。机之未至，不可以先；机之已至，不可以后。以此备边，安若太山，以此应敌，动如破竹，惟所欲为，无不如志。<br>
		　　上喜曰：“卿可谓通事体矣。”后以荐为监察御史，迁大理少卿，转太常少卿。<br>
		　　诏以来岁祈谷上帝，仲春躬耕籍田，令礼官讨论明道故事。端礼言：“祈谷之制，合祭天地于圜丘，前期享于太庙，视冬至郊祀之仪，此国朝故事也。若乃明道之制，则以宫中火后考室落成，故于太安殿恭谢天地，此特一时谢灾之事耳。今欲祈谷而耕籍，必合祭天地于圜丘，必前期朝享于景灵宫、太庙可也。欲如明道之制，行于殿庭不可。”诏太常、礼部集议。中书有可以义起者，端礼曰：“礼固有可义起，至于大体，则不可易。古者郊而后耕，以其于郊，故谓之郊，犹祀于明堂，故谓之明堂。如明道谢灾之制，则与祈谷异。今以郊而施之殿庭，亦将以明堂而施之坛煤酰坷裰失自端礼始，端礼死不敢奉诏。”上为之止。<br>
		　　权兵部侍郎兼太子詹事，进吏部侍郎，出知太平州，奉祠。光宗立，召见，言：“天子之孝不与庶人同。今陛下之孝于寿皇，当如舜之于尧，行其道可也，武之于文，继其志、述其事可也。凡寿皇睿谋圣训，仁政善教，所尝施于天下者，愿与二三大臣朝夕讲求而力行之，则足以尽事亲之孝矣。”授集英殿修撰、知赣州，还为吏部侍郎、权刑部尚书兼侍讲，以焕章阁直学士知建康府。召拜吏部尚书，擢同知枢密院事。<br>
		　　兴州帅吴挺死，端礼谓枢密赵汝愚曰：“吴氏世握蜀兵，今若复令承袭，将为后患。”汝愚是其言，合辞以奏，光宗意未决，端礼言：“汝愚所请为蜀计，为东南计。夫置大将而非其人，是无蜀也，无蜀，是无东南也。今军中请帅而迟迟不报，人将生心。”不听。后挺子曦卒以蜀叛，如端礼言。<br>
		　　上以疾不朝重华宫，孝宗崩，又不能发丧，人情r然。端礼谓宰相留正曰：“公独不见唐肃宗朝群臣发哀太极殿故事乎？宜请太皇太后代行祭之礼。”于是宰执以请于太皇太后，留正惧，入临重华宫，仆地致仕而去。<br>
		　　太皇太后垂帘，策皇子嘉王即皇帝位，王流涕逊避。端礼奏：“太上违豫，大丧乏主，安危之机在于呼吸，太皇太后非为陛下计，乃为太上皇帝计，为宗社计。今坚持退让，不思国家之大计，是守匹夫之小节而昧天子之大孝也。”宁宗ＴＭ然收泪，不得已，侧身就御坐之半。端礼与汝愚再拜固请，宁宗乃正御坐，退行V祭礼。<br>
		　　进端礼知枢密院事兼参知政事。汝愚去右丞相位，端礼代之。始，端礼与汝愚同心共政，汝愚尝曰：“士论未一，非余处恭不能任。”及韩腚幸源道之劳，浸窃威柄，汝愚等欲疏斥之，谋泄而汝愚逐。端礼不能遏，但长吁而已。<br>
		　　浙西常平黄灏以放民租窜，知婺州黄度以庇蜀吏褫职罢郡，二人皆腚兴憾，端礼执奏，竟不免于罪。太府丞吕祖俭坐上书忤腚心锨ǎ端礼救解不获，公议始归责焉。他日见上，言除从官中书不知，朝纲已紊，祸根已滋。即丐去，不许，进左丞相。<br>
		　　端礼在相位期年，颇知拥护善类，然为腚兴制，壹郁不惬志，称疾求退，以观文殿大学士提举洞霄宫。居顷之，判潭州，移庆元，复帅潭。薨，授少保、郇国公致仕，赠太傅，谥忠肃。子嵘，工部尚书。<br>
		　　李璧字季章，眉之丹人。父焘，典国史。壁少英悟，日诵万余言，属辞精博，周必大见其文，异之曰：“此谪仙才也。”孝宗尝问焘：“卿诸子孰可用？”焘以璧对。以父任入官，后登进士第。召试，为正字。<br>
		　　宁宗即位，徙著作佐郎兼刑部郎、权礼部侍郎兼直学士院。时韩腚凶ü，建议恢复，宰相陈自强请以腚衅秸鹿事，遂召璧草制，同礼部尚书萧达讨论典礼，命腚腥日一朝，序班丞相上。<br>
		　　璧受命使金，行次扬州，忠义人朱裕挟宋师袭涟水，金人愤甚，璧乞枭裕首境上，诏从其请。璧至燕，与金人言，披露肝胆，金人之疑顿释。璧归，腚杏檬σ夥饺瘢璧言：“进取之机，当重发而必至，毋轻出而苟沮。”既而陈景俊使北还，赞举兵甚力，钱象祖以沮兵议忤腚械米锉幔璧论襄阳形势，深以腹心为忧，欲待敌先发，然后应之，腚幸獠烩，于是四川、荆、淮各建宣抚而师出矣。<br>
		　　璧度力不能回，乃入奏：“自秦桧首倡和议，使父兄百世之仇不复开于臣子之口。今庙谋未定，士气积衰，苟非激昂，曷克丕应。臣愚以为宜亟贬秦桧，示天下以仇耻必复之志，则宏纲举而国论明，流俗变而人心一，君臣上下奋励振作，拯溃民于残虐，湔祖宗之宿愤。在今日举而措之，无难矣。”疏奏，秦桧坐追王爵。议者谓璧不论桧之无君而但指其主和，其言虽公，特以迎合腚杏帽之私而已。<br>
		　　初，腚姓僖妒手毖士院，草出师诏，适不从，乃以属璧，由是进权礼部尚书。腚屑壬ナΓ始觉为苏师旦所误，一夕招璧饮，酒酣，及师旦事，璧微`其过，觇腚幸庀颍乃极言：“师旦怙势招权，使明公负谤，非窜谪此人，不足以谢天下。”师旦坐贬官。璧又言：“郭倬、李汝翼偾军误国之罪，宜诛之以谢淮民。”拜参知政事。<br>
		　　金遣使来，微示欲和意，丘以闻，璧贻书，俾遣小使致书金帅求成，金帅报书以用兵首谋指腚校腚写箜＃不复以和为意。璧言：“张浚以讨贼复仇为己任，隆兴之初，事势未集，亦权宜就和。苟利社稷，固难执一。”腚胁惶，以张岩代，璧力争，言丘素有人望，腚斜渖曰：“方今天下独有一丘邪！”<br>
		　　吴曦叛，据蜀称王，杨巨源、安丙诛之。事闻，璧议须用重臣宣抚，荐制置使杨辅为宣抚使，而使安丙辅之。丙杀杨巨源，辅恐召变，以书举刘甲自代，腚幸筛ū苁拢璧曰：“孝宗闻吴U病，亟诏汪应辰权宣抚使职事，蜀赖以安，此故事也。”于是命甲权宣抚使。<br>
		　　方信孺使北归，言金人欲缚送腚校故腚蟹奚酰用兵之意益急。璧方与共政，或劝其速去，毋与腚蟹只觯璧曰：“嘻，国病矣，我去谁适谋此？”会礼部侍郎史弥远谋诛腚校以密旨告璧及钱象祖，象祖欲奏审，璧言事留恐泄，腚衅诛，璧兼同知枢密院事。御史叶时论璧反复诡谲，削三秩，谪居抚州。后辅臣言诛腚惺拢璧实预闻，乃令自便。复官提举洞霄宫，久之，复以御史奏削三秩，罢祠。<br>
		　　越四年，复除端明殿学士、知遂宁府，未至，而溃兵张福入益昌，戕王人，略阆剽果，至遂宁，璧传檄谕之，福等读檄泣下，约解甲降。会官军至挑贼，贼忿，尽燔其城，顾府治曰：“李公旦夕来居，此其勿毁。”璧驰书大将张威，使调嘉定黎雅砦丁、牌手来会战，威夜遣人叩门，来言曰：“贼垒坚不可破，将选死士，梯而登，以火攻之。”璧曰：“审尔，必多杀士卒，盍先断贼汲路与粮道，使不得食，即自成擒矣。”以长围法授之，威用其谋，贼遂平。<br>
		　　璧寻引疾奉祠。嘉定十五年六月卒，进资政殿学士致仕，谥文懿。<br>
		　　璧嗜学如饥渴，群经百氏搜抉靡遗，于典章制度尤综练。为文隽逸，所著有《雁湖集》一百卷、《涓尘录》三卷、《中兴战功录》三卷、《中兴奏议》若干卷、内外制二十卷、《援毫录》八十卷、《临汝闲书》百五十卷。璧父子与弟式砸晕难е名，蜀人比之三苏云。<br>
		　　丘字宗卿，江阴军人。隆兴元年进士，为建康府观察推官。丞相虞允文奇其才，奏除国子博士。孝宗谕允文举自代者，允文首荐。有旨赐对，遂言：“恢复之志不可忘，恢复之事未易举，宜甄拔实才，责以内治，遵养十年，乃可议北向。”<br>
		　　时方遣范成大使金，祈请陵寝。言：“泛使亟遣，无益大计，徒以骄敌。”孝宗不乐，曰：“卿家坟墓为人所据，亦须理索否？”对曰：“臣但能诉之，不能请之。”孝宗怒，退待罪，孝宗察其忠，不谴也。<br>
		　　迁太常博士，出知秀州华亭县。捍海堰废且百年，咸潮岁大入，坏并海田，苏、湖皆被其害。至海口，访遗址已沦没，乃奏创筑，三月堰成，三州舄卤复为良田。除直秘阁、知平江府，入奏内殿，因论楮币折阅，请公私出内，并以钱会各半为定法。诏行其言，天下便之。<br>
		　　知吉州，召除户部郎中，迁枢密院检详文字。被命接伴金国贺生辰使。金历九月晦，与《统天历》不合，接使者以恩意，乃徐告以南北历法异同，合从会庆节正日随班上寿。金使初难之，卒屈服。孝宗喜谓曰：“使人听命成礼而还，卿之力也。”<br>
		　　先是，王\为枢密，不少下之。方迓客时，\排定程顿奏，上降付接伴，令沿途遵执。具奏，谓“不可以此启敌疑心。”不奉诏。\憾之，訾不礼金使，予祠。起知鄂州，移江西转运判官，提点浙东刑狱，进直徽猷阁、知平江府，升龙图阁，移帅绍兴府，改两浙转运副使，以忧去。<br>
		　　光宗即位，召对，除太常少卿兼权工部侍郎，进户部侍郎，擢焕章阁直学士、四川安抚制置使兼知成都府。素以吴氏世掌兵为虑，陛辞，奏曰：“臣入蜀后，吴挺脱至死亡，兵权不可复付其子。臣请得便宜抚定诸军，以俟朝命。”挺死，即奏：“乞选他将代之，仍置副帅，别差兴州守臣，并利州西路帅司归兴元，以杀其权。挺长子曦勿令奔丧，起复知和州，属总领杨辅就近节制诸军，檄利路提刑杨虞仲往摄兴州。”朝廷命张诏代挺，以李仁广副之，遂革世将之患。其后郭杲继诏复兼利西路安抚。杲死，韩腚懈匆员权付曦，曦叛，识者乃服先见。<br>
		　　进焕章阁直学士。宁宗即位，赴召，以中丞谢深甫论罢之。居数年，复职知庆元府。既入奏，韩腚姓幸约，出奏疏几二千言示，盖北伐议也，知平日主复仇，冀可与共功名。曰：“中原沦陷且百年，在我固不可一日而忘也，然兵凶战危，若首倡非常之举，兵交胜负未可知，则首事之祸，其谁任之？此必有夸诞贪进之人，攘臂以侥幸万一，宜亟斥绝，不然必误国矣。”<br>
		　　进敷文阁学士，改知建康府。将行，腚性唬骸按耸鹿梦迟之。”因赞曰：“翻然而改，诚社稷生灵之幸，惟无摇于异议，则善矣。”腚形沤鹑酥闷秸拢宣抚河南，奏以为签枢，宣抚江、淮以应之。手书力论“金人未必有意败盟，中国当示大体，宜申警军实，使吾常有胜势。若衅自彼作，我有辞矣。”宣抚议遂寝。腚幸剖橛除内职，宣谕两淮。报曰：“使名虽异，其为示敌人以嫌疑之迹则同，且伪平章宣抚既寝，尤不宜轻举。”腚凶滩辉谩<br>
		　　升宝文阁学士、刑部尚书、江淮宣抚使。时宋师克泗州，进图宿、寿，既而师溃，腚星踩死匆檎惺绽Ｗ洌且求自解之计。谓：“宜明苏师旦、周筠等偾师之奸，正李汝翼、郭倬等丧师之罪。”欲全淮东兵力，为两淮声援，奏“泗州孤立，淮北所屯精兵几二万，万一金人南出清河口及犯天长等城，则首尾中断，堕敌计矣。莫若弃之，还军盱眙。”从之。<br>
		　　金人拥众自涡口犯淮南，或劝弃庐、和州为守江计，曰：“弃淮则与敌共长江之险矣。吾当与淮南俱存亡。”益增兵为防。<br>
		　　进端明殿学士、侍读，寻拜签书枢密院，督视江、淮军马。有自北来者韩元靖，自谓琦五世孙，诘所以来之故，元靖言：“两国交兵，北朝皆谓出韩太师意，今相州宗族坟墓皆不可保，故来依太师尔。”使毕其说，始露讲解意。遣人护送北归，俾扣其实。其回也，得金行省幅纸，以闻于朝，遂遣王文采持书币以行。文采还，金帅答书辞顺，复以闻，遂遣陈璧充小使。璧回，具言：“金人诘使介，既欲和矣，何为出兵真州以袭我？然仍露和意也。”白庙堂，请自朝廷移书续前议，又谓彼既指敕闺形元谋，若移书，宜暂免系衔。腚写笈，罢，以知枢密院事张岩代之。既以台论，提举洞霄宫，落职。<br>
		　　腚兄铮以资政殿学士知建康府，寻改江、淮制置大使兼知建康府。淮南运司招辑边民二万，号“雄淮军”，月廪不继，公肆剽劫，乃随“雄淮”所屯，分隶守臣节制，其西路则同转运使张颖拣刺为御前武定军，以三万人为额，分为六军，余汰归农，自是月省钱二十八万缗，米三万四千石。武定既成军伍，淮西赖其力。以病丐归，拜同知枢密院事。卒，谥忠定。<br>
		　　仪状魁杰，机神英悟，尝慷慨谓人曰：“生无以报国，死愿为猛将以灭敌。”其忠义性然也。<br>
		　　倪思，字正甫，湖州归安人。乾道二年进士，中博学宏词科。累迁秘书郎，除著作郎兼翰林权直。光宗即位，典册与尤袤对掌。故事，行三制并宣学士。上欲试思能否，一夕并草除公师四制，训词精敏，在廷诵叹。<br>
		　　权侍立修注官，直前奏：“陛下方受禅，金主亦新立，欲制其命，必每事有以胜之，彼奢则以俭胜之，彼暴则以仁胜之，彼怠惰则以忧勤胜之。”又请增置谏官，专责以谏事。又乞召内外诸将访问，以知其才否。<br>
		　　迁将作少监兼权直学士院，兼权中书舍人，升中书舍人兼直学士院、同修国史，寻兼侍讲。<br>
		　　初，孝宗以户部经费之余，则于三省置封桩库以待军用，至绍熙移用始频。会有诏发缗钱十五万入内帑备犒军，思谓实给他费，请毋发，且曰：“往岁所入，约四百六十四万缗，所出之钱不及二万，非痛加撙节，则封桩自此无储。遂定议犒军岁以四十万缗为额，由是费用有节。又言：“唐制使谏官随宰相入阁，今谏官月一对耳，乞许同宰执宣引，庶得从容论奏。”上称善，除礼部侍郎。<br>
		　　上久不过重华宫，思疏十上，言多痛切。会上召嘉王，思言：“寿皇欲见陛下，亦犹陛下之于嘉王也。”上为动容。时李皇后浸预政，思进讲姜氏会齐侯于泺，因奏：“人主治国必自齐家始，家之不能齐者，不能防其渐也。始于亵狎，终于恣横，卒至于阴阳易位，内外无别，甚则离间父子。汉之吕氏，唐之武、韦，几至乱亡，不但鲁庄公也。”上悚然。赵汝愚同侍经筵，退语人曰：“谠直如此，吾党不逮也。”<br>
		　　兼权吏部侍郎，出知绍兴府。宁宗即位，改婺州，未上，提举太平兴国宫，召除吏部侍郎兼直学士院。御史姚愈劾思，出知太平州，历知泉州，建宁府，皆以言者论去。久之，召还，试礼部侍郎兼直学士院。腚邢纫允橹乱笄冢曰：“国事如此，一世人望，岂宜专以洁己为贤哉？”思报曰：“但恐方拙，不能徇时好耳。”<br>
		　　时赴召者，未引对先谒腚校或劝用近例，思曰：“私门不可登，矧未见君乎？”逮入见，首论言路不通：“自吕祖俭谪徙而朝士不敢输忠，自吕祖泰编窜而布衣不敢极说。胶庠之士欲有吐露，恐之以去籍，谕之以呈藁，谁肯披肝沥胆，触冒威尊？近者北伐之举，仅有一二人言其不可，如使未举之前，相继力争之，更加详审，不致轻动。”又言：“苏师旦赃以巨万计，胡不黥戮以谢三军？皇甫斌丧师襄汉，李爽败绩淮甸，秦世辅溃散蜀道，皆罪大罚轻。”又言：“士大夫寡廉鲜耻，列拜于势要之门，甚者匍匐门窦，称门生不足，称恩坐、恩主甚至于恩父者，谀文丰赂，又在所不论也。”腚形胖大怒。<br>
		　　思既退，谓腚性唬骸肮明有余而聪不足：堂中剖决如流，此明有余；为苏师旦蒙蔽，此聪不足也。周筠与师旦并为奸利，师旦已败，筠尚在，人言平章骑虎不下之势，此李林甫、杨国忠晚节也。”腚秀と辉唬骸拔潘未闻！”<br>
		　　司谏毛宪劾思，予祠。腚虚辏复召，首对，乞用淳熙例，令太子开议事堂，闲习机政。又言：“腚猩妹，凡事取内批特旨，当以为戒。”<br>
		　　除权兵部尚书兼侍读。求对，言：“大权方归，所当防微，一有干预端倪，必且仍蹈覆辙。厥今有更化之名，无更化之实。今腚屑戎铮而国人之言犹有未靖者，盖以枢臣犹兼宫宾，不时宣召，宰执当同班同对，枢臣亦当远权，以息外议。”枢臣，谓史弥远也。金人求腚泻首，命廷臣集议，思谓有伤国体。徙礼部尚书。<br>
		　　史弥远拟除两从官，参政钱象祖不与闻。思言：“奏拟除目，宰执当同进，比专听腚校权有所偏，覆辙可鉴。”既而史弥远上章自辨，思求去，上留之。思乞对，言：“前日论枢臣独班，恐蹈往辙，宗社堪再坏耶？宜亲擢台谏，以革权臣之弊，并任宰辅，以鉴专擅之失。”弥远怀恚，思请去益力，以宝谟阁直学士知镇江府，移福州。<br>
		　　弥远拜右丞相，陈晦草制用“昆命元龟”语，思叹曰：“董贤为大司马，册文有‘允执厥中’一言，萧咸以为尧禅舜之文，长老见之，莫不心惧。今制词所引，此舜、禹揖逊也。天下有如萧咸者读之，得不大骇乎？”仍上省牍，请贴改麻制。诏下分析，弥远遂除晦殿中侍御史，即劾思藩臣僭论麻制，镌职而罢，自是不复起矣。<br>
		　　久之，除宝文阁学士，提举嵩山崇福宫。嘉定十三年卒，谥文节。<br>
		　　宇文绍节，字挺臣，成都广都人。祖虚中，签书枢密院事。父师瑗，显谟阁待制。父子皆以使北死，无子，孝宗愍之，命其族子绍节为之后，补官仕州县。九年，第进士。累迁宝谟阁待制、知庐州。<br>
		　　时腚蟹揭橛帽，绍节至郡，议修筑古城，创造砦栅，专为固圉计。淮西转运判官邓友龙谮于腚校谓绍节但为城守，徒耗财力，无益于事。腚幸允槿蒙芙冢绍节复书谓：“公有复仇之志，而无复仇之略；有开边之害，而无开边之利。不量国力，浪为进取计，非所敢知。”腚械檬椴焕郑乃以李爽代绍节，召还，为兵部侍郎兼中书舍人兼直学士院，以宝文阁待制知镇江府。<br>
		　　吴曦据蜀，趣绍节赴阙，任以西讨之事。绍节至，谓大臣曰：“今进攻，则瞿唐一关，彼必固守；若驻军荆南，徒损威望。闻随军转运安丙者素怀忠义，若授以密旨，必能讨贼成功。”大臣用其言，遣丙所亲以帛书达上意，丙卒诛曦。<br>
		　　权兵部尚书，未几，除华文阁学士、湖北京西宣抚使、知江陵府。统制官高悦在戍所，肆为杀掠，远近苦之。绍节召置帐前，收其部曲。俄有诉悦纵所部为寇者，绍节杖杀之，兵民皆欢。升宝文阁学士，试吏部尚书，寻除端明殿学士、签书枢密院事。<br>
		　　安丙宣抚四川，或言丙有异志，语闻，廷臣欲易丙。绍节曰：“方诛曦初，安丙一摇足，全蜀非国家有，顾不以此时为利，今乃有他耶？绍节愿以百口保丙。”丙卒不易。朝廷于蜀事多所咨访，绍节审而后言，皆周悉事情。<br>
		　　嘉定六年正月甲午卒，讣闻，上嗟悼，为改日朝享。进资政殿学士致仕，又赠七官为少师，非常典也。谥曰忠惠。<br>
		　　李蘩，字清叔，崇庆晋原人。第进士，为隆州判官，摄绵州。岁昆，出义仓谷贱粜之，而以钱贷下户，又听民以茅秸易米，作粥及褚衣，亲衣食之，活十万人。明年又饥，邛蜀彭汉、成都盗贼蜂起，绵独按堵。知永康军，移利州，提点成都路刑狱兼提举常平。岁凶，先事发廪蠲租，所活百七十万人。知兴元府、安抚利州东路。<br>
		　　汉中久饥，剑外和籴在州者独多，蘩尝匹马行阡陌间访求民瘼，有老妪进曰：“民所以饥者，和籴病之也。”泣数行下。蘩感其言，奏免之，民大悦。徙仓部员外郎，总领四川赋财、军马、钱粮，升郎中。<br>
		　　淳熙三年，廷臣上言：“四川岁籴军粮，名为和籴，实科籴也。”诏制置使范成大同蘩相度以闻，蘩奏：“诸州岁籴六十万石，若从官籴，岁约百万缗，如于经费之中斟酌损益，变科籴为官籴，贵贱c时，不使亏毫忽之价；出纳c量，勿务取圭撮之赢，则军不乏兴，民不加赋。”乃书“利民十一事”上之。前后凡三年，蘩上奏疏者十有三，而天子降诏难问者凡八，讫如其议。民既乐与官为市，远迩欢趋，军饷坐给，而田里免科籴，始知有生之乐。会岁大稔，米价顿贱，父老以为三十年所无。梁、洋间绘蘩像祠之。<br>
		　　范成大驿疏言：“关外麦熟，倍于常年，实由罢籴，民力稍纾，得以尽于农亩。”孝宗览之曰：“免和籴一年，田间和气若此，乃知民力不可重困也。”擢蘩守太府少卿。范成大召见，孝宗首问：“籴事可久行否？”成大奏：“李蘩以身任此事，臣以身保李蘩。”孝宗大悦，曰：“是大不可得李蘩也。”上意方向用，而蘩亦欲奏蠲盐酒和买之弊，以尽涤民害。会有疾，卒。诏以蘩能官，致仕恩外特与遣表，择一人庶官，前此所未有。<br>
		　　初，蘩宰眉山，校成都漕试，念吴氏世袭兵柄必稔蜀乱，发策云：“久假人以兵柄，未有不为患者。以武、宣之明，不能销大臣握兵之祸；以宪、武之烈，不能收藩镇握兵之权。危刘氏、歼唐室，鲜不由此。”吴挺以为怨。后蘩总饷事，挺谬奏军食粗恶，孝宗以问蘩，蘩缄其样以进，挺之妄遂穷。逾三十年，吴曦竟以蜀叛，安丙既诛曦，每语人云：“吾等焦头烂额耳，孰如李公先见者乎？”蘩讲学临政皆有源委，所著书十八种，有《桃溪集》一百卷。<br>
		　　论曰：余端礼平时论议剀正，及为相，受制于韩腚校虽有志扶掖善类，而不得以直，遂颇不免君子之论。若李壁、丘皆谏腚幸郧岜召衅之失，及其决意用师，命叶适草诏不从，而壁独当笔焉，何其所见后先舛迕哉！附会之罪，壁固无以逭于公论矣。倪思直辞主，又屡触权臣，三黜不变其风概，有可尚焉。李蘩所至能举荒政，蠲苛赋，亦庶几古所谓惠人也。 <br>
		<br>
		<hr><a href="http://www.my285.com/"><span style="font-size: 11.5pt">梦远书城(<font face="华文新魏">my285.com</font>)</span></a>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;
<center><a href="399.htm">下一页</a>&nbsp;
		<a href="index2.htm">回目录</a>&nbsp; <a href="http://www.my285.com/">回首页</a></center></td></tr>
</table></div>


<div align="center">
<script src="http://www.my285.com/41tf/gdx.js"></script>
<script src="http://www.my285.com/41tf/wd.js"></script></div>


<center><script src="../../../41tf/WB.js"></script></center>
<script src="../../../41tf/wdp.js"></script>
<script src="../../../41tf/wdt.js"></script>
<div style='display:"none"'><script src="../../../41tf/tj.js"></script></div>

</body>


<!-- Mirrored from www.my285.com/shishu/songshi/2/398.htm by HTTrack Website Copier/3.x [XR&CO'2007], Thu, 21 Mar 2013 05:41:20 GMT -->
</html>
