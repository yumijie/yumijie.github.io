<html>


<!-- Mirrored from www.my285.com/shishu/songshi/2/246.htm by HTTrack Website Copier/3.x [XR&CO'2007], Thu, 21 Mar 2013 05:39:14 GMT -->
<head>
<meta http-equiv="Content-Type" content="text/html; charset=gb2312">
<title>宋史_列传第五 宗室三</title>
<style><!--
a {text-decoration:none}
a:hover {color: blue;text-decoration:underline}
-->
</style>
</head>
<center><script src="http://www.my285.com/41tf/DH1.js"></script></center>
<table border="0" width="100%" cellspacing="0" cellpadding="0" background="../../../41tf/bj1.gif">
<tr><td align="center">
<script src="../../../41tf/DH0.js"></script></td></tr></table>
<center><script src="../../../41tf/DH.js"></script></center>
<div align="center">
<script src="http://www.my285.com/41tf/dd.js"></script>
<script src="http://www.my285.com/41tf/gds.js"></script></div>
<body bgcolor="#C0C0C0" text="#000000" link="##008282" vlink="#008282" 
topmargin="2" leftmargin="0" rightmargin="0" bottommargin="0"><div align="center">
<table border="0" width="80%" style="line-height: 150%">
<td>
		<a href="http://www.my285.com/"><font color="#008080">梦远书城</font></a><font 
  color="#008080"> &gt; </font><a href="index.htm"><font color="#008080">宋史</font></a><font 
  color="#008080"> &gt;</font></td>	<tr>
		
		<td><i><font size="4" color="#008080">
		<a href="index2.htm">
		<font color="#008080">宋 史</font></a></font></i><font color="#008080">
		</font>&nbsp;&nbsp;&nbsp;&nbsp; <font face="楷体_GB2312">&nbsp;&nbsp;&nbsp;&nbsp;
		<font size="5" color="#9F0000">&nbsp;&nbsp;&nbsp;&nbsp;&nbsp;&nbsp;&nbsp; 
		    列传第五 宗室三</font></font><hr>&nbsp;<br>
				　　吴王颢 益王f 吴王 燕王俣 楚王似 献愍太子茂 郓王楷 肃王枢景王杞 济王栩 徐王棣 沂王□@ 和王 信王榛 太子谌弟训 
		元懿太子信王璩 庄文太子□ 魏王恺 景献太子询 镇王f<br>
		<br>
		　　英宗四子：长神宗，次吴荣王颢，次润王颜，次益端献王f，皆宣仁圣烈高皇后出也。颜早亡，徽宗赐名追封。<br>
		<br>
		　　吴荣王颢字仲明，初名仲纠，自右内率府副率为和州防御使，封安乐郡公，转明州观察使，进祁国公。治平元年，加检校太傅、保宁军节度使、同中书门下平章事，封东阳郡王。三年，出阁。神宗立，进封昌王；官制行，册拜司空，徙王雍。哲宗嗣位，加太保，换成德、横海二镇，徙封扬王，赐赞拜不名，五日一谒禁中。帝致恭如家人礼。神宗y庙，拜太傅，移镇京兆、凤翔。<br>
		<br>
		　　自熙宁以来，颢屡请居外，章上辄却。至元佑初，乃赐咸宜坊第一区，榜曰“亲贤”与弟f对邸。车驾偕三宫临幸，留宴终日。拜太尉，诸子皆命赐官，制曰：“先皇帝笃兄弟之好，以恩胜义，不许二叔出居于外，盖武王待周公之意。太皇太后严朝廷之礼，以义制恩，始从其请，出就外宅，得孔子远其子之意。二圣不同，同归于道，皆可以为万世法。朕承侍两宫，按行新第，顾瞻怀思，潸然出涕。昔汉明帝问东平王：‘在家何以为乐？’王言：‘为善最乐。’帝大其言，因送列侯印十九枚，诸子五岁以上悉佩之，着之简策，天下不以为私。今王诸子性于忠孝，渐于礼义，自胜衣以上，颀然皆有成人之风，朕甚嘉之。其各进一官，以助其为善之乐，尚勉之哉！毋忝父祖，以为邦家光。”徙封徐王，诏书不名。<br>
		<br>
		　　宣仁有疾，颢旦旦入问，因亦被病。宣仁y庙，拜太师，徙王冀，赐入朝不趋。改淮南、荆南节度使，徙封楚王。病益笃，帝亲挟医视诊，令昼夜具起居状闻，小愈则喜。既而薨，年四十七。帝即临哭，辍朝五日，成服苑中。赠尚书令兼中书令、扬荆冀三州牧、燕王，谥曰荣，陪葬永厚陵。徽宗即位，改封吴王。<br>
		<br>
		　　颢天资颖异，尤嗜学，始就外傅，每一经终，即遗讲读官以器币服马。工飞白，善射，好图书，博求善本。神宗嘉其志尚，每得异书，亟驰使以示。尝赐方团玉带，俾服而朝，颢辞，乃为制玉鱼以别之。是后亲王遂踵为故实。初，居英宗丧，丐解官终制，以厌于至尊，不克遂。服慈圣光献太后之服，易月当除，颢曰：“身为孙而情文缺然，若是可乎？请如心丧礼，须上V除，即吉。”诏可。<br>
		<br>
		　　子孝骞嗣，终宁国军节度使、晋康郡王；孝锡终嘉州团练使，赠永国公。<br>
		<br>
		　　益端献王f，初名仲恪，封大宁郡公，进国公、乐安郡王、嘉王。所历官赐，略与兄颢同。更武胜、山南西、保信、保静、武昌、武安、武宁、镇海、成德、荆南十节度，徙王曹、荆，位至太尉。元佑三年七月薨，年三十三，赠太师、尚书令、荆徐二州牧、魏王，谥端献。徽宗改封益王。<br>
		<br>
		　　f端重明粹，少好学，长博通群书，工飞白、篆籀。宾接宫僚，岁满当去，辄奏留，久者至十余年。颇好医书，手着《普惠集效方》，且储药以救病者。<br>
		<br>
		　　子九人：孝哲，右骁卫将军，早亡；孝奕，彰化军节度观察留后，赠司空、平原郡王；孝参，奉国军节度使，改宁武、武胜，封豫章郡王；孝永，邢州观察使，赠司空、广陵郡王；孝诒、孝骘、孝悦、孝颖、孝愿，皆至节度使。<br>
		<br>
		　　神宗十四子：长成王佾，次惠王仅，次唐哀献王俊，次褒王伸，次冀王g，次哲宗，次豫悼惠王价，次徐冲惠王倜，次吴荣穆王兀次仪王伟，次徽宗，次燕王俣，次楚荣宪王似，次越王啤０送踅栽甾埃嘿、仅、伸、伟，徽宗赐名追封；俊、g、倜、价，徽宗改封。<br>
		<br>
		　　吴荣穆王兀帝第九子。初授山南东道节度使，封仪国公。哲宗立，加开府仪同三司、大宁郡王，进申王，拜司空。帝崩，赜谥畹芪最长，有目疾不得立。徽宗嗣位，以帝兄拜太傅，加殊礼，旋拜太师，历京兆、真定尹，荆、扬、太原、兴元牧，徙国陈。崇宁五年薨，辍视朝七日。赠尚书令兼中书令、徐州牧、燕王，谥荣穆。又加赠侍中，改封吴王。子有奕，武信军节度使、和义郡王。<br>
		<br>
		　　燕王俣，帝第十子；越王疲帝第十二子。母曰林婕妤。俣初授定武军节度使、检校太尉，封成国公；瞥跏谖涑删节度使、检校太尉、祁国公。哲宗朝，俣加开府仪同三司，封咸宁郡王；萍涌府仪同三司，封永宁郡王。是后累换节铖，历任尹牧，俣进封莘王，品饽劳酢；兆诔，俱历太保、太傅，俣进封卫王、魏王、燕王，平封定王、邓王、越王。靖康元年，同迁太师，俣授河东剑南西川节度使、成都牧，剖谟佬顺傻戮节度使、雍州真定牧。<br>
		<br>
		　　二年，上皇幸青城，父老邀之不及，道遇二王，哭曰：“愿与王俱死。”徐秉哲捕为首者戮之，益兵卫送二王于金营，北行至庆源境上，俣乏食薨，浦梁州而薨。<br>
		<br>
		　　绍兴初，有崔绍祖者至寿春府，称越王次子，受上皇蜡诏为天下兵马大元帅，兴师恢复。镇抚使赵霖以闻。召赴行在，事败，送台狱伏罪，斩于越州市。<br>
		<br>
		　　楚荣宪王似，帝第十三子。初为集庆军节度使、和国公，进普宁郡王。元符元年出阁，封简王。似于哲宗为母弟，哲宗崩，皇太后议所立，宰相章以似对。后曰：“均是神宗子，何必然。”乃立端王。徽宗定位，加司徒，改镇武昌、武成，徙封蔡，拜太保，移镇保平、镇安，又改凤翔、雄武。以王府史语言指斥，送大理寺验治，似上表待罪。<br>
		<br>
		　　左司江谏江公望上疏，以为：“亲隙不可开，开则言可离贰；疑迹不可显，显则事难磨灭。陛下之得天下也，章尝持异议，已有隙迹矣。蔡王出于无心，年尚幼小，未达祸乱之萌，恬不以为恤。陛下一切包容，已开之隙复涂，已显之迹复泯矣。恩意渥缛，欢然不失兄弟之情。若以暧昧无根之语，加诸至亲骨肉之间，则有魏文‘相煎太急’之讥，而忘大舜亲爱之道，岂治世之美事邪。臣愿陛下密诏有司，凡无根之言勿形案牍，倘有瑕可指，一人胸次，则终身不忘，迹不可泯，隙不可涂，则骨肉离矣。一有浸淫旁及蔡王之语，不识陛下将何以处之，陛下何颜见神考于太庙乎？”疏入，公望罢知淮阳军。徽宗虽出公望，然颇思其言，止治其左右。<br>
		<br>
		　　崇宁中，徙镇荆南、武宁。崇宁五年薨，赠太师、尚书令兼中书令、冀州牧、韩王，改封楚王，谥荣宪。<br>
		<br>
		　　子有恭，定国军节度使、永宁郡王。<br>
		<br>
		　　哲宗一子：献愍太子茂，昭怀刘皇后为贤妃时所生。帝未有子，而中宫虚位，后因是得立。然才三月而夭，追封越王，谥冲献。崇宁元年，改谥献愍。后之立也，邹浩凡三上疏谏，随削其稿。至是，或谓浩有“杀卓氏而夺其子，欺人可也，讵可以欺天乎”之语，徽宗昭暴其事，复窜浩昭州，而峻茂典册。后上表谢，然浩盖无是言也。<br>
		<br>
		　　徽宗三十一子：长钦宗，次衮王柽，次郓王楷，次荆王楫，次肃王枢，次景王杞，次济王栩，次益王В次高宗，次王材，次祁王模，次莘王植，次仪王朴，次徐王棣，次沂王□@，次郓王恚次和王颍次信王榛，次汉王椿，次安康郡王屋，次广平郡王楗，次陈国公机，次相国公梃，次瀛国公樾，次建安郡王常次嘉国公椅，次温国公栋，次英国公觯次仪国公桐，次昌国公柄，次润国公枞。柽、楫、材、怼⒋弧⒒六王早薨。<br>
		<br>
		　　郓王楷，帝第三子。初名焕。始封魏国公，进高密郡王、嘉王，历奉宁、镇安、镇东、武宁、保平、荆南、宁江、剑南西川、镇南、河东、宁海十一节度使。政和八年，廷策进士，唱名第一。母王妃方有宠，遂超拜太傅，改王郓，仍提举皇城司。出入禁省，不复限朝暮，于外第作飞桥复道以通往来。北伐之役，且将以为元帅，会白沟失利而止。钦宗立，改镇凤翔、彰德军。靖康初，与诸王皆北迁。<br>
		<br>
		　　肃王枢，帝第五子。初封吴国公，进建安郡王、肃王，历节度六镇。靖康初，金人围京城，要帝子弟为质，且求输两河。于是遣宰臣张邦昌从枢使斡离不军，为金人所留，约俟割地毕遣还，而挟以北去。<br>
		<br>
		　　景王杞，初授武安军节度使、检校太尉，封冀国公。大观二年，改授山南东道节度使，加开府仪同三司，封文安郡王。政和中，授检校太保，寻迁太保，改授护国、武昌军节度使，追封景王。靖康元年，授荆南、镇东军节度使，迁太傅。<br>
		<br>
		　　二年，遣诣金营充贺正旦使。既归，又从上幸青城。及上皇出郊，杞日侍左右，衣不解带，食不食肉，上皇制发愿文，述祈天请命之意，以授杞。杞顿首泣。及北行，须发尽白。<br>
		<br>
		　　济王栩，初授镇洮军节度使、检校太尉，封鲁国公。大观二年，改授彰武军节度使，加开府仪同三司，封安康郡王，政和中，授检校太保，改荆南、清海军节度使，进封济王。靖康元年，授护国、宁海军节度使，迁太傅。<br>
		　　<br>
		　　同景王杞为贺金人正旦使。既还，又与何桌为请命使，金帅绐栩曰：“自古有南即有北，不可相无，今所欲割地而已。”栩回以白上，且言金帅请与上皇相见，上曰：“岂可使上皇蒙尘。”遂自出，以栩从行。及索诸王家属，栩夫人曹氏避难他出，徐秉哲捕而拘之，遂同北去。<br>
		<br>
		　　徐王棣，初授镇江军节度使、检校太尉，封徐国公。政和中，授检校太保。宣和中，改镇南军节度使，加开府仪同三司，封高平郡王。寻改山南东道、河阳三城节度使，进封徐王。后从渊圣北去。<br>
		<br>
		　　绍兴二年，有万州李勃者，伪称祁王，内侍杨公谨与言徐王起居状，勃遂改称徐王。宣抚使张浚遣赴行在，上命王府故吏验视，言非真，诏送大理，情得，弃市。<br>
		<br>
		　　沂王□@，初授横海军节度使、检校太尉、冀国公。政和中，授检校太保。宣和中，改剑南西川节度使，加开府仪同三司，封河间郡王。寻改剑南东川、威武军节度使，迁太保，进封沂王。<br>
		<br>
		　　后从渊圣出郊，至北方，与驸马刘彦文告上皇左右谋变，金遣人按问，上皇遣莘王植、驸马蔡等对辨，凡三日，□@、彦文气折，金人诛之。<br>
		<br>
		　　和王颍初授静江军节度使、检校太尉、广国公。三年，授检校太保。寻改定武军节度使，加开府仪同三司，封南康郡王。靖康元年，授瀛海、安化军节度使、检校太傅，追封和王。后从渊圣出郊。<br>
		<br>
		　　有遗女一人，高宗朝封乐平县主，出适杜安石，命大宗正司主婚。<br>
		<br>
		　　信王榛，初授建雄军节度使、检校太尉，封福国公。三年，授检校太保。宣和末，改安远军节度使，加开府仪同三司，封平阳郡王。靖康元年，授庆阳、昭化军节度使，迁检校太傅，进封信王。<br>
		<br>
		　　后从渊圣出郊，北行至庆源，亡匿真定境中。时马广与赵邦杰聚兵保五马山砦，阴迎榛归，奉以为主，两河遗民闻风响应。<br>
		<br>
		　　榛遣广诣行在奏之，其略曰：“邦杰与广，忠义之心，坚若金石，臣自陷贼中，颇知其虚实。贼今稍惰，皆怀归心，且累败于西夏，而契丹亦出攻之。今山西诸砦乡兵约十余万，力与贼抗，但皆苦窘，兼阙戎器。臣多方存恤，惟望朝廷遣兵来援，不然，久之恐反为贼用。臣于陛下，以礼言则君臣，以义言则兄弟，其忧国念亲之心无异。愿委臣总大军，与诸砦乡兵，约日大举，决见成功。”广既至，黄潜善、汪伯彦疑其非真，上识榛手书，遂除河外兵马都元帅。潜善、伯彦终疑之，广将行，密授朝旨，使几察榛，复令广听诸路节制。广知事不成，遂留于大名府不进。会有言榛将渡河入京，朝廷因诏择日还京，以伐其谋。<br>
		<br>
		　　金人恐广以援兵至，急发兵攻诸砦，断其汲道，诸砦遂陷。榛亡，不知所在，或曰后兴上皇同居五国城。<br>
		<br>
		　　绍兴元年，邓州有杨其姓者，聚千余人，自称信王。镇抚使翟兴觉诈，遣将斩之以闻。<br>
		<br>
		　　钦宗皇太子谌，朱皇后子也。政和七年生，为嫡皇孙，祖宗以来所未有，徽宗喜。蔡京奏除检校少保、常德军节度使，封崇国公，从之。会王黼得政，谋倾京，言其以东宫比人主，遂降为高州防御使。靖康元年，迁检校少保、昭庆军节度使、大宁郡王。寻进检校少傅、宁国军节度使。四月，诏立为皇太子。<br>
		<br>
		　　二年，上幸青城，命密院同知孙傅兼太子少傅，吏部侍郎谢克家兼太子宾客，辅太子监国，称制行事。未几，金人请二帝谕太子出城。统制吴革力请留，欲以所募士微服卫太子溃围以出。傅不许，乃谋匿民间，别求状类太子者并宦者二人杀之，送金人，绐以宦者窃太子欲投献，都人争之，并伤太子。迟疑不决者五日。吴开、莫俦督胁甚急，范琼恐变生，以危言卫士，遂拥太子与皇后共车以出。百官军吏奔随号哭，太学诸生拥拜车前，太子呼云：“百姓救我！”哭声震天，已而北去。弟训。<br>
		<br>
		　　训乃北地所生。有砀山人留遇僧者，金人见之曰：“全似赵家少帝。”遇僧窃喜。绍兴十年，三京路通，诏求宗室。遇僧自言少帝第二子，乃守臣遣赴行在，过泗州，州官孙守信疑之，白其守，请于朝。阁门言渊圣无第二子，诏宁信劾治。遇僧伏罪，黥隶琼州。后有自北至者，曰：“渊圣小大王训，见居五国城。”<br>
		<br>
		　　元懿太子讳敷，高宗子也，母潘贤妃。建炎元年六月，生于南京。拜检校少保、集庆军节度使，封魏国公。金人侵淮南，帝幸临安，会苗傅、刘正彦作乱，逼帝禅位于敷，改元明受。既而傅等伏诛，帝复位，乃以敷为皇太子，从幸建康。太子立，属疾，宫人误蹴地上金炉有声，太子惊悸，疾转剧，薨，谥元懿。<br>
		<br>
		　　信王璩字润夫，初名伯玖，艺祖七世孙，秉义郎子彦之子也。生而聪慧。<br>
		<br>
		　　初，伯琮以宗子被选入宫，高宗命鞠于婕妤张氏；吴才人亦请于帝，遂以伯玖命才人母之，赐名璩，除和州防御使，时生七岁矣。伯琮以建国公就傅，璩独居禁中。俄拜节度使，封吴国公，宰执赵鼎、刘大中、王庶等坚持之，命不果行。会秦桧专政，遂除保大军节度使，封崇国公。寻诏赴资善堂听读。绍兴十五年，加检校少保，进封恩平郡王，出就外第。时伯琮己封普安郡王，璩官属礼制相等夷，号东、西府。逾年，改武昌军节度使。<br>
		<br>
		　　二十二年，子彦卒，璩去官持服，终丧，还旧官。显仁太后崩，普安郡王始立为皇太子，璩因加恩称皇侄，名位始定。迁开府仪同三司，判大宗正事，置司绍兴府。<br>
		<br>
		　　孝宗即位，璩表请入贺，许之，特授少保，改静江军节度使。顷之，省绍兴府宗正事，改判西外宗正司。璩累章乞闲，改醴泉观使。淳熙中，除少傅。高宗崩，奔赴得疾，逾年而薨，年五十九，追封信王，累赠太保、太师。<br>
		<br>
		　　始，璩之入宫也，储位未定者垂三十年，中外颇以为疑。孝宗既立，天性友爱，璩入朝，屡召宴内殿，呼以官，不名也，赐予无算。<br>
		<br>
		　　子四人：师淳历忠州团练使、永州防御使，师瀹、师沦、师路并补武翼大夫。孙希，特补保义郎。<br>
		<br>
		　　庄文太子讳□，孝宗嫡长子也，母郭皇后。初名愉，补右内率府副率，寻赐名□，除右监门卫大将军、荣州刺史。孝宗为皇子时，□拜蕲州防御使。及受禅，除少保、永兴军节度使，封邓王。故事皇子出阁，封王，兼两镇，然后加司空。□自防御使躐拜少保，章异数也。<br>
		<br>
		　　乾道元年，立为皇太子，册广国夫人钱氏为妃。诏增东宫从卫，太子谦让。及奏捐月给杂物，从之。三年秋，太子病，医误投药，病剧。上皇与帝亲视疾，为赦天下。越三日薨，年二十四，谥庄文。<br>
		<br>
		　　太子贤厚，上皇与帝皆爱之。帝从礼官议服期，以日易月；文武百官服衰，服一日而除；东宫臣僚齐衰三月，临七日而除。比葬，帝再至东宫，命宰臣奉谥册，大小祥皆以执政官行礼。<br>
		<br>
		　　子挺，钱氏所生也，甫，除福州观察使，封荣国公，乾道九年卒，赠武当军节度使，追封豫国公。<br>
		<br>
		　　宁宗时，命宗子希琪为太子后。希琪，艺祖九世孙也，赐名|，补右千牛卫将军，置教授于府。开禧二年，除忠州防御使。嘉定八年，更名思正。<br>
		<br>
		　　魏惠宪王讳恺，庄文同母弟也。初补右内率府副率，转右监门卫大将军、贵州团练使。孝宗受禅，拜雄武军节度使、开府仪同三司，封庆王。<br>
		<br>
		　　庄文太子薨，恺次当立，帝意未决。既而以恭王英武类己，竟立之。加恺雄武、保宁军节度使，进封魏王，判宁国府。妻华国夫人韦氏，特封韩、魏两国夫人，以示优礼。赐黄金三千两、白金一万两，命宰设祖于玉津园，王登车，顾谓虞允文曰：“更望相公保全。”比至镇，奏朝天申节，许之。<br>
		<br>
		　　府长史上言，欲与司马分治郡，俾王受成。恺奏曰：“臣被命判府，今专委长史、司马，是处臣无用之地。况一郡置三判府，臣恐吏民纷竞不一，徒见其扰。长史、司马宜主钱谷、讼牒，俾拟呈臣依而判之，庶上下安，事益易治。”又请增士人贡额。朝廷悉从之。恺究心民事，筑圩田之P圮者，帝手诏嘉劳之。<br>
		<br>
		　　淳熙元年，徙判明州。辍属邑田租以赡学。得两歧麦，图以献，帝复赐手诏曰：“汝劝课艺植，农不游惰，宜获瑞麦之应。”加恺荆南、集庆军节度使，行江陵尹，寻改永兴、成德军节度使、扬州牧。七年，薨于明州，年三十五。帝素服发哀于别殿，赠淮南武宁军节度使、扬州牧兼徐州牧，谥惠宁。<br>
		<br>
		　　王性宽慈，上皇雅爱之。虽以宗社大计出王于外，然心每念之，赐赉不绝。讣闻，帝滋然曰：“向所以越次建储者，正为此子福气差薄耳！”治二郡有仁声，薨之日，四明父老乞建祠立碑，以纪遗爱。<br>
		<br>
		　　子二人。摅早卒。秉生于明州，母卜氏，信安郡夫人，王薨，还居行在。秉性早慧，帝爱之，将内禅，升耀州观察使，封嘉国公。庆元间，封吴兴郡王，领昭庆军节度使。开禧二年薨，赠太保，封沂王，谥靖惠。<br>
		<br>
		　　子垓，三岁而夭。诏立宗室希瞿子为其后，更名均，领右千牛卫将军，置教授于府。寻加福州观察使。后更名贵和，即镇王f也。<br>
		<br>
		　　景献太子讳询，燕懿王后，艺祖十一世孙也。初名与愿。宁宗既失衮王，从宰执京镗等请，取与愿养于宫中，年六岁，赐名□严，除福州观察使。嘉泰二年，拜威武军节度使，封卫国公，听读资善堂。<br>
		<br>
		　　开禧元年，时边事益急，金人请诛首谋用兵者，□严用翊善史弥远计，奏韩偾崞鸨端，上危宗社，宜赐黜罢，以安边境。从之。<br>
		<br>
		　　□严立为皇太子，拜开府仪同三司，封荣王，更为帱。诏御朝太子侍立，宰执日赴资善堂会议。寻用天禧故事，宰辅大臣并兼师傅、宾客，太子出居东宫，更名询。嘉定十三年薨，年二十九，谥景献。<br>
		<br>
		　　镇王f，希瞿之子也。初，沂靖惠王薨，无嗣，以f为之后，赐名均，寻改赐名贵和。太子询薨，乃立贵和为皇子，赐名f，授宁武军节度使，封祁国公。嘉定十五年五月，加检校少保，封济国公。<br>
		<br>
		　　十七年六月辛未，f生子，诏告天地、宗庙、社稷、宫观。八月祭未，赐f子名铨，授左千牛卫大将军。丁亥，铨薨，赠复州防御使，追封永宁侯。f上表称谢。<br>
		<br>
		　　f好鼓琴，丞相史弥远买美人善琴者，纳诸御，而厚廪其家，使美人目闲f，动息必以告。美人知书慧黠，f嬖之。宫壁有舆地图，f指琼崖曰：“吾他日得志，置史弥远于此。”又尝呼弥远为“新恩”。以他日非新州则恩州也。弥远闻之，尝因七月七日进乞巧奇玩以觇之，f乘酒碎于地。弥远大惧，日夕思以处f，而f不知也。<br>
		<br>
		　　时沂王犹未有后，方选宗室希□子昀继之。一日，弥远为其父饭僧净慈寺，独与国子学录郑清之登惠日阁，屏人语曰：“皇子不堪负荷，闻后沂邸者甚贤，今欲择讲官，君其善训迪之。事成，弥远之坐即君坐也。然言出于弥远之口，入于君之耳，若一语泄者，吾与君皆族矣。”清之拱手曰：“不敢。”乃以清之兼魏忠宪王府教授。清之日教昀为文，又购高宗书俾习焉。清之上谒弥远，即以昀诗文翰墨以示，弥远誉之不容口。弥远尝问清之：“吾闻其贤已熟，大要竟何如？”清之曰：“其人之贤，更仆不能数，然一言以断之曰：不凡。”弥远颔之再三，策立之意益坚。清之始以小官兼教授，其后累迁，兼如故。<br>
		<br>
		　　宁宗崩，弥远始遣清之往，告昀以将立之之意。再三言之，昀默然不应。最后清之乃言曰：“丞相以清之从游之久，故使布腹心于足下。今足下不答一语，则清之将何以复命于丞相？”昀始拱手徐答曰：“绍兴老母在。”清之以告弥远，益相与叹其不凡。<br>
		<br>
		　　f足以需宣召，久而不至。弥远在禁中，遣快行宣皇子，令之曰：“今所宣是沂靖惠王府皇子，非万岁巷皇子，苟误，则汝曹皆处斩。”f不能自己，属目墙壁间，见快行过其府而不入，疑焉。己而拥一人径过，天已暝，不知其为谁，甚惑。<br>
		<br>
		　　昀既至，弥远引入柩前，举哀毕，然后召f。f闻命亟赴，至则每过宫门，禁卫拒其从者。弥远亦引入柩前，举哀毕，引出帷，殿帅夏震守之。既而召百官立班听遗制，则引f仍就旧班，f愕然曰：“今日之事，我岂当仍在此班？”震绐之曰：“未宣制以前当在此，宣制后乃即位耳。”f以为然。未几，遥见烛影中一人已在御坐，宣制毕，阁门赞呼，百官拜舞，贺新皇帝即位。f不肯拜，震燮涫紫掳荨；屎蠼靡炮：f开府仪同三司，进封济阳郡王，判宁国府。帝因加f少保，进封济王。九月丁丑，以f充醴泉观使，令就赐第。<br>
		<br>
		　　宝庆元年正月庚午，湖州人潘壬与其弟丙谋立f，f闻变匿水窦中，壬等得之，拥至州治，以黄袍加身。f号泣不从，不获已，与之约曰：“汝能勿伤太后、官家乎？”众许诺。遂发军资库金帛、会子犒军，命守臣谢周卿率官属入贺，伪为李全榜揭于门，数弥远废立罪，云：“今领精兵二十万，水陆进讨。”比明视之，皆太湖渔人及巡尉兵卒，不满百人耳。f知其谋不成，率州兵讨之。遣王元春告于朝，弥远命殿司将彭任讨之，至则事平。弥远令客秦天锡托召医治f疾，f本无疾。丙戌，天锡诣f，谕旨逼f缢于州治。<br>
		<br>
		　　帝辍朝，赙银绢各一千、会子万贯，赠少师、保静镇潼军节度使。给事中盛章、权直舍人院王既一再缴奏，诏从之。右正言李知孝累奏，追夺王爵，降封巴陵县公。于是在廷之臣真德秀、魏了翁、洪咨夔、胡梦昱等每以f为言，弥远辄恶而斥远之。<br>
		<br>
		　　端平元年，诏复官爵。妻吴氏为比丘尼，赐惠净法空大师，月给钵钱百贯。景定五年，度宗降诏，追复元赠节度使。德佑元年，提领户部财用兼修国史常请立f后，试礼部侍郎兼中书舍人王应麟请更封大国，表墓锡谥，命大宗正司议选择立后，迎善气，销恶运，莫先于此。下礼部议，赠太师、尚书令，依旧节度使，升封镇王，谥昭肃。以田万亩赐其家，遣应麟致祭 <br>
		<br>
		<hr><a href="http://www.my285.com/"><span style="font-size: 11.5pt">梦远书城(<font face="华文新魏">my285.com</font>)</span></a>
<center><a href="247.htm">下一页</a>&nbsp;
<a href="index2.htm">回目录</a>&nbsp; <a href="http://www.my285.com/">回首页</a></center></td></tr>
</table></div>


<div align="center">
<script src="http://www.my285.com/41tf/gdx.js"></script>
<script src="http://www.my285.com/41tf/wd.js"></script></div>


<center><script src="../../../41tf/WB.js"></script></center>
<script src="../../../41tf/wdp.js"></script>
<script src="../../../41tf/wdt.js"></script>
<div style='display:"none"'><script src="../../../41tf/tj.js"></script></div>

</body>


<!-- Mirrored from www.my285.com/shishu/songshi/2/246.htm by HTTrack Website Copier/3.x [XR&CO'2007], Thu, 21 Mar 2013 05:39:15 GMT -->
</html>
