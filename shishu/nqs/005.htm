<html>

<!-- Mirrored from www.my285.com/shishu/nqs/005.htm by HTTrack Website Copier/3.x [XR&CO'2007], Thu, 21 Mar 2013 05:16:26 GMT -->
<head>
<meta http-equiv="Content-Type" content="text/html; charset=gb2312">
<title>梦远书城_南齐书</title>
<link rel="stylesheet" href="images/wyt.css">

</head>
<center><script src="http://www.my285.com/41tf/DH1.js"></script></center>
<table border="0" width="100%" cellspacing="0" cellpadding="0" background="../../41tf/bj1.gif">
<tr><td align="center">
<script src="../../41tf/DH0.js"></script></td></tr></table>
<center><script src="../../41tf/DH.js"></script></center>
<div align="center">
<script src="http://www.my285.com/41tf/dd.js"></script>
<script src="http://www.my285.com/41tf/gds.js"></script></div><body bgcolor="#f7f7e7" topmargin="2" leftmargin="0" rightmargin="0" bottommargin="0">
<div align="center"><img src="images/logo.gif" width="165" height="41"></div>
<div align="center"><hr color="#B9F2BC" width=85%></div>
<div align=center><table width=85%>
   <tr><td align=right style="font-size:12pt; color: #079912; letter-spacing: 1px; line-height: 25px;">卷五&nbsp;&nbsp;本纪第五&nbsp;&nbsp;海陵王
</span></td></tr></table></div><p>
<div align="center"><center>
<table border="0" width="85%">
  <tr>
    <td style="font-size:12pt; line-height: 150%;"><br>
<br>　　海陵恭王昭文，字季尚，文惠太子第二子也。永明四年，封临汝公，邑千五百
户。初为辅国将军、济阳太守。十年，转持节、督南豫州诸军事、南豫州刺史，将
军如故。十一年，进号冠军将军。文惠太子薨，还都。郁林王即位，为中军将军，
领兵置佐。封新安王，邑二千户。隆昌元年，为使持节、都督扬南徐二州诸军事、
扬州刺史，将军如故。其年，郁林王废，尚书令西昌侯鸾议立昭文为帝。
<br>
<br>　　延兴元年秋，七月，丁酉，即皇帝位。以尚书令、镇军大将军、西昌侯鸾为骠
骑大将军、录尚书事、扬州刺史、宣城郡公。诏曰：“太祖高皇帝英谋光大，受命
作齐；世祖武皇帝宏猷冠世，继晖下武；世宗文皇帝清明懿铄，四海宅心：并德漏
下泉，功昭上象，声教所覃，无思不洽。洪基式固，景祚方融，而天步多阻，运钟
否剥。嗣君昏忍，暴戾滋多，弃侮天经，悖灭人纪。朝野重足，遐迩侧视，民怨神
恫，宗祧如缀。赖忠谟肃举，霄汉廓清，俾三后之业，绝而更纽，七百之庆，危而
复安。猥以冲人，入纂乾绪，载怀驭朽，若坠诸渊，思与黎元，共绥戬福。”大赦，
改元。文武赐位二等。
<br>
<br>　　八月，甲辰，以新除卫尉萧谌为中领军，司空王敬则进位太尉，新除车骑大将
军陈显达为司空，尚书左仆射王晏为尚书令，左卫将军王广之为豫州刺史，骠骑大
将军鄱阳王锵为司徒。诏遣大使巡行风俗。丁未，诏曰：“新安国五品以上，悉与
满叙；自此以下，皆听解遣。其欲仕者，适其所乐。”以骁骑将军河东王铉为南徐
州刺史，西中郎将临海王昭秀为车骑将军，南徐州刺史永嘉王昭粲为荆州刺史。戊
申，以辅国将军王诩为广州刺史，中书郎萧遥欣为兖州刺史。庚戌，以车骑板行参
军李庆综为宁州刺史。辛亥，以安西将军王玄邈为中护军，新除后军司马萧诞为徐
州刺史。壬子，以冠军司马臧灵智为交州刺史。乙卯，申明织成、金薄、彩花、锦
绣履之禁。
<br>
<br>　　九月，癸酉，诏曰：“顷者以淮关徭戍，勤瘁于行役，故覃以荣阶，薄酬厥劳。
勋状淹留，未集王府，非所以急舍爵之典，趣报功之旨。便可分遣使部，往彼铨用。”
辛巳，以前九真太守宋慈明为交州刺史。癸未，诛新除司徒鄱阳王锵、中军大将军
随郡王子隆。遣平西将军王广之诛南兖州刺史安陆王子敬。于是江州刺史晋安王子
懋起兵，遣中护军王玄邈讨之。乙未，骠骑大将军鸾假黄铖，内外纂严。又诛湘州
刺史南平王锐、郢州刺史晋熙王钅求、南豫州刺史宜都王铿。丁亥，以卫将军庐陵
王子卿为司徒，抚军将军桂阳王铄为中军将军、开府仪同三司。冬，十月，癸巳，
诏曰：“周设媒官，趣及时之制，汉务轻徭，在休息之典，所以布德弘教，宽俗阜
民。朕君制八，志敷九德，而习俗之风，为弊未改，静言多愠，无忘昏昃。督劝
婚嫁，宜严更申明，必使禽币以时，棵废⒃埂Ｕ厨诸役，旧出州郡，徵吏民以应
其数，公获二旬，私累数朔。又广陵年常递出千人以助淮戍，劳扰为烦，抑亦苞苴
是育。今并可长停，别量所出。诸县使村长路都防城直县，为剧尤深，亦宜禁断。”
丁酉，解严。进骠骑大将军、扬州刺史宣城公鸾为太傅，领大将军、扬州牧，加殊
礼，进爵为王。戊戌，诛新除中军将军桂阳王铄、抚军将军衡阳王钧、侍中秘书监
江夏王锋、镇军将军建安王子真、左将军巴陵王子伦。癸卯，以宁朔将军萧遥欣为
豫州刺史，新除黄门郎萧遥昌为郢州刺史，辅国将军萧诞为司州刺史。宣城王辅政，
帝起居皆谘而后行。思食蒸鱼菜，太官令答无录公命，竟不与。辛亥，皇太后令曰：
“司空、后将军、丹阳尹、右仆射、中领军、八座：夫明晦迭来，屯平代有，上灵
所以眷命，亿兆所以归怀。自皇家淳耀，列圣继轨，诸侯官方，百神受职。而殷忧
时启，多难荐臻，隆昌失德，特紊人鬼，非徒四海解体，乃亦九鼎将移。赖天纵英
辅，大匡社稷，崩基重造，坠典再兴。嗣主幼冲，庶政多昧，且早婴都玻弗克负
荷，所以宗正内侮，戚藩外叛，觇天视地，人各有心。虽三祖之德在民，而七庙之
危行及。自非树以长君，镇以渊器，未允天人之望，宁息奸宄之谋！太傅宣城王胤
体宣皇，钟慈太祖，识冠生民，功高造物，符表夙著，讴颂有在，宜入承宝命，式
宁宗u。帝可降封海陵王，吾当归老别馆。昔宣帝中兴汉室，简文重延晋祀，庶我
鸿基，于兹永固。言念家国，感庆载怀。”
<br>
<br>　　建武元年，诏“海陵王依汉东海王故事，给虎贲、旄头、画轮车，设钟宫
县，供奉所须，每存隆厚。”十一月，称王有疾，数遣御师占视，乃殒之。给温明
秘器，衣一袭，敛以衮冕之服。大鸿胪监护丧事。葬给dc车，九旒大辂，黄屋左
纛，前后部羽葆鼓吹，挽歌二部，依东海王故事。谥曰恭王。年十五。
<br>
<br>　　史臣曰：郭璞称永昌之名，有二日之象，而隆昌之号亦同焉。案汉中平六年，
献帝即位，便改元为光熹，张让、段圭诛后，改元为昭宁，董卓辅政，改元为永汉，
一岁四号也。晋惠帝太安二年，长沙王T事败，成都王颖改元为永安；颖自邺夺，
河间王J复改元为永兴，一岁三号也。隆昌、延兴、建武，亦三改年号。故知丧乱
之轨迹，虽千载而必同矣。
<br>
<br>　　赞曰：穆穆海陵，因亡代兴。不先不后，遭命是膺。

</span></td>
  </tr>
<tr><td align=center><a href="index.htm"><span style="font-size:12pt; color: #079912; letter-spacing: 1px; line-height: 25px;">返&nbsp;&nbsp;回</span></a>&nbsp;&nbsp;&nbsp;&nbsp;<a href="006.htm"><span style="font-size:12pt; color: #079912; letter-spacing: 1px; line-height: 25px;">下一页</span></a></td></tr>
</table>
</center></div>
<div align="center"><center>
<table border=0 width=100% cellspacing=0 cellpadding=0>
<tr><td width='100%' height='12'><img src='http://www.my285.com/shishu/nqs/images/dot.gif' border='0' width='1' height='1'></td></tr>
<tr>
 <td align='center' style='line-height: 25px;'><b style='font-size: 8pt; font-family: Arial;'><a href="http://www.my285.com/"><span style="font-size: 11.5pt">梦远书城(<font face="华文新魏">my285.com</font>)</span></a>
</td></tr></table>
</center></div>
<div align="center">
<script src="http://www.my285.com/41tf/gdx.js"></script>
<script src="http://www.my285.com/41tf/wd.js"></script></div>


<center><script src="../../41tf/WB.js"></script></center>
<script src="../../41tf/wdp.js"></script>
<script src="../../41tf/wdt.js"></script>
<div style='display:"none"'><script src="../../41tf/tj.js"></script></div>

</body>

<!-- Mirrored from www.my285.com/shishu/nqs/005.htm by HTTrack Website Copier/3.x [XR&CO'2007], Thu, 21 Mar 2013 05:16:27 GMT -->
</html>
