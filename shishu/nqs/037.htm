<html>

<!-- Mirrored from www.my285.com/shishu/nqs/037.htm by HTTrack Website Copier/3.x [XR&CO'2007], Thu, 21 Mar 2013 05:17:04 GMT -->
<head>
<meta http-equiv="Content-Type" content="text/html; charset=gb2312">
<title>梦远书城_南齐书</title>
<link rel="stylesheet" href="images/wyt.css">

</head>
<center><script src="http://www.my285.com/41tf/DH1.js"></script></center>
<table border="0" width="100%" cellspacing="0" cellpadding="0" background="../../41tf/bj1.gif">
<tr><td align="center">
<script src="../../41tf/DH0.js"></script></td></tr></table>
<center><script src="../../41tf/DH.js"></script></center>
<div align="center">
<script src="http://www.my285.com/41tf/dd.js"></script>
<script src="http://www.my285.com/41tf/gds.js"></script></div><body bgcolor="#f7f7e7" topmargin="2" leftmargin="0" rightmargin="0" bottommargin="0">
<div align="center"><img src="images/logo.gif" width="165" height="41"></div>
<div align="center"><hr color="#B9F2BC" width=85%></div>
<div align=center><table width=85%>
   <tr><td align=right style="font-size:12pt; color: #079912; letter-spacing: 1px; line-height: 25px;">卷三十七&nbsp;列传第十八 到  刘悛  虞  胡谐之
</span></td></tr></table></div><p>
<div align="center"><center>
<table border="0" width="85%">
  <tr>
    <td style="font-size:12pt; line-height: 150%;"><br>
<br>　　到郑字茂谦，彭城武原人也。祖彦之，宋骠骑将军。父仲度，骠骑从事中郎。
窒爵建昌公。起家为太学博士，除奉车都尉，试守延陵令，非所乐，去官。除新
安王北中郎行参军，坐公事免。除新安王抚军参军，未拜，新安王子鸾被杀，仍除
长兼尚书左民郎中。明帝立，欲收物情，以止Τ己螅擢为太子洗马。除王景文安
南谘议参军。
<br>
<br>　　肿始豪富，厚自奉养，宅宇山池京师第一，妓妾姿艺，皆穷上品。才调流赡，
善纳交游，庖厨丰腆，多致宾客。爱妓陈玉珠，明帝遣求，不与，逼夺之，制脑
望。帝令有司诬奏肿铮付廷尉，将杀之。秩胗，数宿须鬓皆白。免死，系尚方，
夺封与弟贲。钟墒瞧脸馍玩，更以贬素自立。帝除治羊希恭宁朔府参军，徙刘
韫辅国、王景文镇南参军，并辞疾不就。寻板假明威将军，仍除桂阳王征南参军，
转通直郎，解职。帝崩后，弟贲表让封还郑朝议许之。迁司徒左西属，又不拜。
居家累年。
<br>
<br>　　弟遁，元徽中为宁远将军、辅国长史、南海太守，在广州。升明元年，沈攸之
反，刺史陈显达起兵以应朝廷，遁以犹预见杀。遁家人在都，从野夜归，见两三人
持垩刷其家门，须臾灭，明日而遁死问至。皱鼐澹诣太祖谢，即板为世祖中军谘
议参军。建元初，迁司徒右长史，出为永嘉太守，为黄门郎，解职。
<br>
<br>　　世祖即位，迁太子中庶子，不拜。又除长沙王中军长史，司徒左长史。宋世，
上数游会旨遥同从明帝射雉郊野，渴倦，治得早青瓜，与上对剖食之。上怀其
旧德，意眄良厚。至是一岁三迁。
<br>
<br>　　永明元年，加辅国将军，转御史中丞。车驾幸丹阳郡宴饮，质丫桑酒后狎侮
同列，言笑过度，为左丞庾杲之所纠，赎论。三年，复为司徒左长史，转左卫将军。
随王子隆带彭城郡，治恃叮不修民敬，为有司所举，免官。久之，白衣兼御史中
丞。转临川王骠骑长史，司徒左长史，迁五兵尚书，出为辅国将军、庐陵王中军长
史。母忧去官，服未终，八年，卒，年五十八。
<br>
<br>　　弟贲，初为卫尉主簿，奉车都尉。升明初，为中书郎，太祖骠骑谘议。建元中，
为征虏司马。卒。
<br>
<br>　　贲弟坦，解褐本州西曹。升明二年，亦为太祖骠骑参军。历豫章王镇西骠骑二
府谘议。坦美须髯。与世祖、豫章王有旧。坦仍随府转司空太尉参军。出为晋安内
史，还又为大司马谘议，中书郎，卒。
<br>
<br>　　刘悛，字士操，彭城安上里人也。彭城刘同出楚元王，分为三里，以别宋氏帝
族。祖颖之，汝南新蔡二郡太守。父遥司空。
<br>
<br>　　刘延孙为南徐州，初辟悛从事。随父艺骶沽晖醯于广陵，以功拜驸马都尉。
转宗悫宁蛮府主簿，建安王司徒骑兵参军。复随父艺饕箸于寿春，于横塘、死虎
累战皆胜。历迁员外郎，太尉司徒二府参军，代世祖为尚书库部郎。迁振武将军、
蜀郡太守，未之任，复从父艺魈郑假宁朔将军，拜鄱阳县侯世子。转桂阳王征北
中兵参军，与世祖同直殿内，为明帝所亲待，由是与世祖款好。
<br>
<br>　　迁通直散骑侍郎，出为安远护军、武陵内史。郡南江古堤，久废不缉。悛修治
未毕，而江水忽至，百姓弃役奔走，悛亲率厉之，于是乃立。汉寿人邵荣兴六世同
爨，表其门闾。悛强济有世调，善于流俗。蛮王田僮在山中，年垂百余岁，南谯王
义宣为荆州，僮出谒。至是又出谒悛。明帝崩，表奔赴，敕带郡还都。吏民送者数
千人，悛人人执手，系以涕泣，百姓感之，赠送甚厚。
<br>
<br>　　仍除散骑侍郎。桂阳难，加宁朔将军，助守石头。父矣诖箬煺剿溃悛时疾病，
扶伏路次，号哭求沂。沂项后伤缺，悛割发补之。持丧墓侧，冬月不衣絮。
太祖代椅领军，素与疑疲书譬悛曰：“承至性毁瘵，转之危虑，深以酸怛。终
哀全生，先王明轨，岂有去缣纩，撤温席，以此悲号，得终其孝性邪？当深顾往旨，
少自抑勉。”
<br>
<br>　　建平王景素反，太祖总众军出顿玄武湖。悛初免丧，太祖欲使领支军，召见悛
兄弟，皆羸削改貌，于是乃止。除中书郎，行宋南阳八王事，转南阳王南中郎司马、
长沙内史，行湘州事。未发，霸业初建，悛先致诚节。沈攸之事起，加辅国将军。
世祖镇盆城，上表西讨，求悛自代。世祖既不行，悛除黄门郎，行吴郡事。寻转晋
熙王抚军中军二府长史，行扬州事。出为持节、督广州、广州刺史，将军如故。袭
爵鄱阳县侯。世祖自寻阳还，遇悛于舟渚间，欢宴叙旧，停十余日乃下。遣文惠太
子及竟陵王子良摄衣履，修父友之敬。
<br>
<br>　　太祖受禅，国除。进号冠军将军。平西记室参军夏侯恭叔上书，以柳元景中兴
功臣，刘议嫔硗跏拢宜存封爵。诏曰：“与运隆替，自古有之，朝议已定，不容
复厝意也。”初，苍梧废，太祖集议中华门，见悛，谓之曰：“君昨直耶？”悛答
曰：“仆昨乃正直，而言急在外。”至是上谓悛曰：“功名之际，人所不忘。卿昔
于中华门答我，何其欲谢世事？”悛曰：“臣世受宋恩，门荷齐眷，非常之勋，非
臣所及。进不远怨前代，退不孤负圣明，敢不以实仰答。”迁太子中庶子，领越骑
校尉。
<br>
<br>　　时世祖在东宫，每幸悛坊，闲言至夕，赐屏风帷帐。世祖即位，改领前军将军，
中庶子如故。征北竟陵王子良带南兖州，以悛为长史，加冠军将军、广陵太守。转
持节、都督司州诸军事、司州刺史，将军如故。悛父姨忠箸，平寿阳，无所犯害，
百姓德之，为立碑祀。悛步道从寿阳之镇，过冶，拜敬泣涕。初，义阳人夏伯宜
杀刚陵戍主叛渡淮，虏以为义阳太守。悛设计购诱之，虏囗州刺史谢景杀伯宜兄弟、
北襄城太守李荣公归降。悛于州治下立学校，得古礼器铜、铜甑、山樽、铜豆
钟各二口，献之。
<br>
<br>　　迁长兼侍中。车驾数幸悛宅。宅盛治山池，造瓮牖。世祖著鹿皮冠，被悛菟皮
衾，于牖中宴乐，以冠赐悛，至夜乃去。后悛从驾登蒋山，上数叹曰：“贫贱之交
不可忘，糟糠之妻不下堂。”顾谓悛曰：“此况卿也。世言富贵好改其素情，吾虽
有四海，今日与卿尽布衣之适。”悛起拜谢。迁冠军将军，司徒左长史。寻以本官
行北兖州缘淮诸军事。徙始兴王前军长史、平蛮校尉、蜀郡太守，将军如故，行益
州府、州事。郡寻改为内史。随府转安西。悛治事严办，以是会旨。
<br>
<br>　　宋代太祖辅政，有意欲铸钱，以禅让之际，未及施行。建元四年，奉朝请孔觊
上《铸钱均货议》，辞证甚博。其略以为“食货相通，理势自然。李悝曰：籴甚贵
伤民，甚贱伤农。’民伤则离散，农伤则国贫。甚贱与甚贵，其伤一也。三吴国之
关阃，比岁被水潦而籴不贵，是天下钱少。非谷穰贱，此不可不察也。铸钱之弊，
在轻重屡变。重钱患难用，而难用为累轻；轻钱弊盗铸，而盗铸为祸深。民所盗铸，
严法不禁者，由上铸钱惜铜爱工也。惜铜爱工者，谓钱无用之器，以通交易，务欲
令轻而数多，使省工而易成，不详虑其为患也。自汉铸五铢钱，至宋文帝，历五百
余年，制度世有废兴，而不变五铢钱者，明其轻重可法，得货之宜。以为宜开置泉
府，方牧贡金，大兴熔铸。钱重五铢，一依汉法。府库已实，国用有储，乃量奉禄，
薄赋税，则家给民足。顷盗铸新钱者，皆效作翦凿，不铸大钱也。摩泽淄染，始皆
类故；交易之后，渝变还新。良民弗皆淄染，不复行矣。所鬻卖者，皆徒失其物。
盗铸者，复贱买新钱，淄染更用，反覆生诈，循环起奸，此明主尤所宜禁而不可长
也。若官铸已布于民，便严断翦凿：小轻破缺无周郭者，悉不得行；官钱细小者，
称合铢两，销以为大。利贫良之民，塞奸巧之路。钱货既均，远近若一，百姓乐业，
市道无争，衣食滋殖矣。”时议者多以钱货转少，宜更广铸，重其铢两，以防民奸。
太祖使诸州郡大市铜，会晏驾，事寝。
<br>
<br>　　永明八年，悛启世祖曰：“南广郡界蒙山下，有城名蒙城，可二顷地，有烧炉
四所，高一丈，广一丈五尺。从蒙城渡水南百许步，平地掘土深二尺，得铜。又有
古掘铜坑，深二丈，并居宅处犹存。邓通，南安人，汉文帝赐严道县铜山铸钱，今
蒙山近青衣水南，青衣左侧并是故秦之严道地。青衣县又改名汉嘉。且蒙山去南安
二百里，案此必是通所铸。近唤蒙山獠出，云‘甚可经略’。此议若立，润利无极。”
并献蒙山铜一片，又铜石一片，平州铁刀一口。上从之，遣使入蜀铸钱，得千余万，
功费多，乃止。
<br>
<br>　　悛仍代始兴王鉴为持节、监益宁二州诸军事、益州刺史，将军如故。悛既藉旧
恩，尤能悦附人主，承迎权贵。宾客闺房，供费奢广。罢广、司二州，倾资贡献，
家无留储。在蜀作金浴盆，余金物称是。罢任，以本号还都，欲献之，而世祖晏驾。
郁林新立，悛奉献减少，郁林知之，讽有司收悛付廷尉，将加诛戮。高宗启救之，
见原，禁锢终身。虽见废黜，而宾客日至。悛妇弟王法显同宋桂阳事，遂启别居，
终身不复见之。
<br>
<br>　　海陵王即位，以白衣除兼左民尚书，寻除正。高宗立，加领骁骑将军，复故官，
驸马都尉。建武二年，虏主侵寿阳，诏悛以本官假节出镇R湖，迁散骑常侍、右卫
将军。虏寇既盛，悛又以本官出屯新亭。
<br>
<br>　　悛历朝皆见恩遇。太祖为鄱阳王锵纳悛妹为妃，高宗又为晋安王宝义纳悛女为
妃，自此连姻帝室。王敬则反，悛出守琅邪城，转五兵尚书，领太子左卫率。未拜，
明帝崩，东昏即位，改授散骑常侍，领骁骑将军，尚书如故。卫送山陵，卒，年六
十一。赠太常，常侍、都尉如故。谥曰敬。
<br>
<br>　　虞，字景豫，会稽余姚人也。祖啸父，晋左民尚书。父秀之，黄门郎。少
而谨敕，有至性。秀之于都亡，东出奔丧，水浆不入口。州辟主簿，建平王参军，
尚书仪曹郎，太子洗马，领军长史，正员郎，累至州治中，别驾，黄门郎。
<br>
<br>　　初，世祖始从官，家尚贫薄。推国士之眷，数相分与；每行，必呼上同载。
上甚德之。升明中，世祖为中军，引为谘议参军，遣吏部郎江谧持手书谓曰：
“今因江吏郎有白，以君情顾，意欲相屈。”建元初，转太子中庶子，迁后军长史，
领步兵校尉，镇北长史、宁朔将军、南东海太守。寻为豫章内史，将军如故。治
家富殖，奴婢无游手，虽在南土，而会稽海味无不毕致焉。迁辅国将军、始兴王长
史、平蛮校尉、蜀郡太守。转司徒司马，将军如故。
<br>
<br>　　善为滋味，和齐皆有方法。豫章王嶷盛馔享宾，谓曰：“今日肴羞，宁有
所遗不？”曰：“恨无黄颔矗何曾《食疏》所载也。”
<br>
<br>　　迁散骑常侍，太子右率。永明八年，大水，百官戎服救太庙，朱衣乘车卤簿，
于宣阳门外行马内驱打人，为有司所奏，见原。
<br>
<br>　　上以布衣之旧，从容谓曰：“我当令卿复祖业。”转侍中，朝廷咸惊其美
拜。迁祠部尚书。世祖幸芳林园，就求扁米。献及杂肴数十舆，太官鼎味
不及也。上就求诸饮食方，秘不肯出。上醉后体不快，乃献醒酒鲭一方
而已。出为冠军将军，车骑长史，转度支尚书，领步兵校尉。
<br>
<br>　　郁林立，改领右军将军，扬州大中正，兼大匠卿。起休安陵，于陵所受局下牛
酒，坐免官。隆昌元年，以白衣领职。郁林废，窃叹曰：“王、徐遂缚F废天子，
天下岂有此理邪？”延兴元年，复领右军。明帝立，称疾不陪位。帝使尚书令王
晏赍废立事示，以旧人，引参佐命。谓晏曰：“主上圣明，公卿戮力，宁假
朽老以匡赞惟新乎？不敢闻命。”朝议欲纠之，仆射徐孝嗣曰：“此亦古之遗直。”
众议乃止。
<br>
<br>　　称疾笃还东，上表曰：“臣族陋海区，身微稽土，猥属兴运，荷窃稠私，徒
越星纪，终惭报答。卫养乖方，抱疾婴固，寝瘵以来，倏逾旬朔，频加医治，曾未
瘳损。惟此朽顿，理难振复，乞解所职，尽疗余辰。”诏赐假百日。转给事中，光
禄大夫，寻加正员常侍。永元元年，卒。时年六十五。
<br>
<br>　　性敦实，与人知识，必相存访，亲疏皆有终始，世以此称之。
<br>
<br>　　从弟袤，矢志不仕。王敬则反，取袤监会稽郡，而军事悉付寒人张灵宝，郡人
攻郡杀灵宝，袤以不豫事得全。
<br>
<br>　　胡谐之，豫章南昌人也。祖廉之，治书侍御史。父翼之，州辟不就。谐之初辟
州从事主簿，临贺王国常侍，员外郎，抚军行参军，晋熙王安西中兵参军，南梁郡
太守。以器局见称。徙邵陵王南中郎中兵，领汝南太守，不拜。除射声校尉，州别
驾。除左军将军，不拜，仍除邵陵王左军谘议。
<br>
<br>　　世祖顿盆城，使谐之守寻阳城，及为江州，复以谐之为别驾，委以事任。文惠
太子镇襄阳，世祖以谐之心腹，出为北中郎征虏司马、扶风太守，爵关内侯。在镇
毗赞，甚有心力。建元二年，还为给事中，骁骑将军，本州中正，转黄门郎，领羽
林监。永明元年，转守卫尉，中正如故。明年，加给事中。三年，迁散骑常侍，太
子右率。五年，迁左卫将军，加给事中，中正如故。
<br>
<br>　　谐之风形瑰润，善自居处，兼以旧恩见遇，朝士多与交游。六年，迁都官尚书。
上欲迁谐之，尝从容谓谐之曰：“江州有几侍中邪？”谐之答曰：“近世唯有程道
惠一人而已。”上曰：“当令有二。”后以语尚书令王俭，俭意更异，乃以为太子
中庶子，领左卫率。
<br>
<br>　　谐之兄谟之亡，谐之上表曰：“臣私门罪衅，早备荼苦。兄弟三人，共相抚鞠，
婴孩抱疾，得及成人。长兄臣谌之，复早殒没，与亡第二兄臣谟之衔戚家庭，得蒙
训长，情同极荫。何图一旦奄见弃放，吉凶分违，不获临奉，乞解所职。”诏不许。
改卫尉，中庶子如故。
<br>
<br>　　八年，上遣谐之率禁兵讨巴东王子响于江陵，兼长史行事。台军为子响所败，
有司奏免官，权行军事如故。复为卫尉，领中庶子，本州中正。谐之有识计，每朝
廷官缺及应迁代，密量上所用人，皆如其言，虞以此称服之。十年，转度支尚书，
领卫尉。明年，卒，年五十一。赠右将军、豫州刺史。谥曰肃。
<br>
<br>　　史臣曰：送钱赢两，言此无忘。一笥之怀，报以都尉。千金可失，贵在人心。
夫谨而信，泛爱众，其为利也博矣。况乎先觉潜龙，结厚于布素？随才致位，理固
然也。
<br>
<br>　　赞曰：到藉豪华，晚怀虚素。虞生富厚，侈不违度。刘实朝交，胡乃蕃故，颉
颃亮采，康衢骋步。


</span></td>
  </tr>
<tr><td align=center><a href="index.htm"><span style="font-size:12pt; color: #079912; letter-spacing: 1px; line-height: 25px;">返&nbsp;&nbsp;回</span></a>&nbsp;&nbsp;&nbsp;&nbsp;<a href="038.htm"><span style="font-size:12pt; color: #079912; letter-spacing: 1px; line-height: 25px;">下一页</span></a></td></tr>
</table>
</center></div>
<div align="center"><center>
<table border=0 width=100% cellspacing=0 cellpadding=0>
<tr><td width='100%' height='12'><img src='http://www.my285.com/shishu/nqs/images/dot.gif' border='0' width='1' height='1'></td></tr>
<tr>
 <td align='center' style='line-height: 25px;'><b style='font-size: 8pt; font-family: Arial;'><a href="http://www.my285.com/"><span style="font-size: 11.5pt">梦远书城(<font face="华文新魏">my285.com</font>)</span></a>
</td></tr></table>
</center></div>
<div align="center">
<script src="http://www.my285.com/41tf/gdx.js"></script>
<script src="http://www.my285.com/41tf/wd.js"></script></div>


<center><script src="../../41tf/WB.js"></script></center>
<script src="../../41tf/wdp.js"></script>
<script src="../../41tf/wdt.js"></script>
<div style='display:"none"'><script src="../../41tf/tj.js"></script></div>

</body>

<!-- Mirrored from www.my285.com/shishu/nqs/037.htm by HTTrack Website Copier/3.x [XR&CO'2007], Thu, 21 Mar 2013 05:17:06 GMT -->
</html>
