<html>

<!-- Mirrored from www.my285.com/shishu/xwds/075.htm by HTTrack Website Copier/3.x [XR&CO'2007], Thu, 21 Mar 2013 05:36:02 GMT -->
<head>
<meta http-equiv="Content-Type" content="text/html; charset=gb2312">
<title>梦远书城_新五代史</title>
<link rel="stylesheet" href="images/wyt.css">

</head>
<center><script src="http://www.my285.com/41tf/DH1.js"></script></center>
<table border="0" width="100%" cellspacing="0" cellpadding="0" background="../../41tf/bj1.gif">
<tr><td align="center">
<script src="../../41tf/DH0.js"></script></td></tr></table>
<center><script src="../../41tf/DH.js"></script></center>
<div align="center">
<script src="http://www.my285.com/41tf/dd.js"></script>
<script src="http://www.my285.com/41tf/gds.js"></script></div><body bgcolor="#f7f7e7" topmargin="2" leftmargin="0" rightmargin="0" bottommargin="0">
<div align="center"><img src="images/logo.gif" width="165" height="41"></div>
<div align="center"><hr color="#F1D6EF" width=85%></div>
<div align=center><table width=85%>
   <tr><td align=right style="font-size:style="font-size: 12pt"; color: #C23FB7; letter-spacing: 1px; line-height: 25px;">卷七十五&nbsp;五代史记序

</span></td></tr></table></div><p>
<div align="center"><center>
<table border="0" width="85%">
  <tr>
    <td style="font-size:12pt; line-height: 150%;"><br>
<br>　　孟子曰：三代之得天下也以仁，其失天下也以不仁。自生民以来，一治一乱，
旋相消长，未有去仁而兴、积仁而亡者。甚哉，五代不仁之极也，其祸败之复，殄
灭剥丧之威，亦其效耳。夫国之所以存者以有民，民之所以生者以有君。方是时，
上之人以惨烈自任，刑戮相高，兵革不休，夷灭构祸，置君犹易吏，变国若传舍，
生民膏血涂草野，骸骼暴原隰，君民相视如髦蛮草木，几何其不胥为夷也！逮皇天
悔祸，真人出宁，易暴以仁，转祸以德，民咸保其首领，收其族属，各正性命，岂
非天邪！方夷夏相蹂，兵连乱结，非无忠良豪杰之士竭谋殚智，以缓民之死，乃湮
没而无闻矣。否闭极而泰道升，圣人作而万物睹，指挥中原，兵不顿刃，向之滔天
巨猾，摇毒煽祸以害斯人者，蹈鼎镬斧钅质之不暇，岂非人邪！天与人相为表里，
和同于无间。圣人知天之所助，人之所归，国之所恃以为固者，仁而已，非特三代
然也。尧舜之盛，汉唐之兴，秦隋之失，魏晋之亡，南北之乱，莫不由此也。五代
距今百有余年，故老遗俗，往往垂绝，无能道说者，史官秉笔之士，或文采不足以
耀无穷，道学不足以继述作，使五十有余年间，废兴存亡之迹，奸臣贼子之罪，忠
臣义士之节，不传于后世，来者无所考焉。惟庐陵欧阳公，慨然以自任，盖潜心累
年而后成书，其事迹实录，详于旧记，而褒贬义例，仰师《春秋》，由迁、固而来，
未之有也。至于论朋党宦女，忠孝两全，义子降服，岂小补哉，岂小补哉！

</span></td>
  </tr>
<tr><td align=center><a href="index.htm"><span style="font-size:style="font-size: 12pt"; color: #C23FB7; letter-spacing: 1px; line-height: 25px;">返&nbsp;&nbsp;回</span></a></td></tr>
</table>
</center></div>
<div align="center"><center>
<table border=0 width=100% cellspacing=0 cellpadding=0>
<tr><td width='100%' height='12'><img src='http://www.my285.com/shishu/xwds/images/dot.gif' border='0' width='1' height='1'></td></tr>
<tr>
 <td align='center' style='line-height: 25px;'><b style='font-size: 8pt; font-family: Arial;'><a href="http://www.my285.com/"><span style="font-size: 11.5pt">梦远书城(<font face="华文新魏">my285.com</font>)</span></a>
</td></tr></table>
</center></div>
<div align="center">
<script src="http://www.my285.com/41tf/gdx.js"></script>
<script src="http://www.my285.com/41tf/wd.js"></script></div>


<center><script src="../../41tf/WB.js"></script></center>
<script src="../../41tf/wdp.js"></script>
<script src="../../41tf/wdt.js"></script>
<div style='display:"none"'><script src="../../41tf/tj.js"></script></div>

</body>

<!-- Mirrored from www.my285.com/shishu/xwds/075.htm by HTTrack Website Copier/3.x [XR&CO'2007], Thu, 21 Mar 2013 05:36:03 GMT -->
</html>
