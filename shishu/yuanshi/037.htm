<HTML>
<!-- Mirrored from www.my285.com/shishu/yuanshi/037.htm by HTTrack Website Copier/3.x [XR&CO'2007], Thu, 21 Mar 2013 05:46:45 GMT -->
<HEAD><meta http-equiv="Content-Type" content="text/html; charset=GB2312"><TITLE>元史_本纪第三十七　宁宗</TITLE>
<META NAME="keywords" CONTENT="宋濂 元史 本纪第三十七　宁宗">
<META NAME="description" CONTENT="宋濂 - 元史 - 本纪第三十七　宁宗">

<style>
<!--
#page {position:absolute; z-index:0; left:0px; top:0px}
.tt3 {font: 9pt/12pt "宋体"}
.tt2 {font: 12pt/15pt "宋体"}
a {text-decoration:none}
a:hover {color: blue;text-decoration:underline}
-->
</style>

</head>
<center><script src="http://www.my285.com/41tf/DH1.js"></script></center>
<table border="0" width="100%" cellspacing="0" cellpadding="0" background="../../41tf/bj1.gif">
<tr><td align="center">
<script src="../../41tf/DH0.js"></script></td></tr></table>
<center><script src="../../41tf/DH.js"></script></center>
<div align="center">
<script src="http://www.my285.com/41tf/dd.js"></script>
<script src="http://www.my285.com/41tf/gds.js"></script></div><body text="#000000" aLink=#9900ff link=#006699 vLink=#006699 bgcolor="#F5F8F8" leftmargin="3" topmargin="3" marginheight="3" marginwidth="3">
<TABLE WIDTH="100%" CELLPADDING=10 CELLSPACING=0 BORDER=0>
<TR>
<TD CLASS="tt3" VALIGN="top" width="8%"  ><strong><A HREF="038.htm">后一页</A><BR>
<A HREF="036.htm">前一页</A><BR>

<A HREF="index.htm">回目录</A><BR>
<A HREF="http://www.my285.com/index.htm">回首页</A><BR>
</strong>
</TD>
<TD class="tt2"  width="84%" style="line-height: 150%"><center><FONT style="FONT-SIZE: 16.5pt" COLOR="#FF6666" FACE="楷体_GB2312"><B>本纪第三十七　宁宗</B></center></FONT>
<hr color="#EE9B73" size="1" width="94%">
<BR>
<BR>
　　宁宗冲圣嗣孝皇帝，讳懿U质班，明宗第二子也。母曰八不沙皇后，乃蛮真氏。初，武宗有子二人<!--scrip>保护公民的自然权利。提出劳动创造使用价值和剩余劳动产<scrip-->，长明宗，次文宗。延v中，明宗封周王，出居朔漠。泰定之际，正统遂偏。天历元年，文宗入绍大统，内难既平，即遣使奉皇帝玺绶，北迎明宗。明宗崩，文宗复即皇帝位。明宗有子二人，长妥欢帖木耳，次即帝也。天历三年二月乙巳，封帝为~王。
<BR>
<BR>
　　至顺三年八月己酉，文宗崩于上都，皇后导扬末命，申固让初志，传位于明宗之子。时妥欢帖木耳出居静江，帝以文宗眷爱之笃，留京师。太师、太平王、右丞相燕铁木海请立帝以继大统。于是遣使征诸王会京师，中书百司政务，咸启中宫取进止。甲寅，中书省臣奉中宫旨，预备大朝会赏赐金银币帛等物。乙卯，燕铁木悍钪泄旨，赐驸马也不干子欢忒哈赤、太尉孛兰奚、句容郡王答邻答里、佥事小薛、呵麻剌台之子秃帖木骸⒐主本答里、诸王丑汉妃公主台忽都鲁、诸王卯泽妃公主完者台及公主本答里、彻里帖木旱冉稹⒁、币、钞有差。是月，浑源、云内二州陨霜杀禾，冀宁路之阳曲、河曲二县及荆门州皆旱，江水又溢，高邮府之宝应、兴化二县，德安府之云梦、应城二县大雨，水。
<BR>
<BR>
　　九月丁丑，填星犯太微垣左执法。辛巳，修皇太后仪仗。是夜，地震有声来自北。是月，益都路之莒、沂二州，泰安州之奉符县，济宁路之鱼台、丰县，曹州之楚丘县，平江、常州、镇江三路，松江府、江阴州，中兴路之江陵县，皆大水。河南府之洛阳县旱。
<BR>
<BR>
　　十月庚子，帝即位于大明殿，大赦天下，诏曰：
<BR>
<BR>
　　洪惟太祖皇帝，启辟疆宇；世祖皇帝，统一万方；列圣相承，法度明著。我曲律皇帝入纂大统，修举庶政，动合成法，授大宝位于普颜笃皇帝以及格坚皇帝。历数之归，实当在我忽都笃皇帝、扎牙笃皇帝，而各播越辽远。时则有若燕铁木海建义效忠，戢平内难，以定邦国，协恭推戴扎牙笃皇帝。登极之始，即以让兄之诏明告天下。随奉玺绂，远迓忽都笃皇帝，朔方言还，奄弃臣庶。扎牙笃皇帝，荐正宸极，仁义之至，视民如伤，恩泽旁被，无间远迩。顾育眇躬，尤笃慈爱。宾天之日，皇后传顾命于太师、太平王、右丞相、答剌罕燕帖木海太保、浚宁王、知枢密院事伯颜等，谓圣体弥留，益推固让之初志，以宗社之重，属诸大兄忽都笃皇帝之世嫡。乃遣使召诸王宗亲，以十月一日来会于大都，与宗王、大臣同奉遗诏。揆诸成宪，宜御神器，以至顺三年十月初四日，即皇帝位于大明殿，可大赦天下。自至顺三年十月初四日昧爽以前，除谋反大逆、谋杀祖父母父母、妻妾杀夫、奴婢杀主、谋故杀人、但犯强盗、印造伪钞、蛊毒魇魅犯上者不赦外，其余一切罪犯，咸赦除之。大都、上都、兴和三路，差税免三年。腹里差发并其余诸郡不纳差发去处，税粮十分为率，免二分。江淮以南，夏税亦免二分。土木工役，除仓库必合修理外，毋复创造，以纾民力。民间在前应有逋欠差税课程，尽行蠲免。监察御史、肃政廉访司官并内外三品以上正官，岁举才堪守令者一人，申达省部，先行录用。如果称职，举官优加旌擢。一任之内，或犯赃私者，量其轻重黜罚。其不该原免重囚，淹禁三年以上、疑不能决者，申达省部，详谳释放。学校农桑、孝义贞节、科举取士、国学贡试，并依旧制。广海、云南梗化之民，诏书到日，限六十日内出官，与免本罪，许以自新。於戏！肆予冲人，托于天下臣民之上，任大守重，若涉渊冰。尚赖宗王大臣、百司庶府，交修乃职，思尽厥忠。嘉与亿兆之民，共保承平之治。咨尔多方，体予至意！故兹诏示，想知悉。
<BR>
<BR>
　　辛丑，以知枢密院事撒敦为御史大夫，中书右丞撒迪为中书平章政事，宣政使阔里吉思为中书左丞，中书平章政事秃汗铁木褐枢密院事。乙巳，造皇太后玉册、玉宝。丁未，皇太后命作两宫幄殿、车乘、供帐。戊申，赏赉诸王金、币，其数如文宗即位之制。立徽政、中政二院。己酉，太白犯斗宿。敕：“诸王、驸马、勋旧大臣及中书省、枢密院、御史台秩正二品，百司庶府秩至一品者，阙门之内，得施绳床以坐，余皆禁之。”庚戌，修郊祀法服。以宦者铁古思、哈里兀答骸⒑诠氛摺⒗阔出并为中政院使。辛亥，以江浙岁比不登，其海运粮不及数，俟来岁补运。壬子，定妇人犯私盐罪，著为令。甲寅，诸王不赛因遣使贡塔里牙八十八斤、佩刀八十，赐钞三千三百锭。乙卯，以即位告祭南郊。丙辰，给宿卫士、蒙古、汉军三万人御寒衣。命江浙行省范铜造和宁宣圣庙祭器，凡百三十有五事。己未，告祭太庙。庚申，告祭社稷。以伯颜为徽政使，依前开府仪同三司、浚宁王、太保、录军国重事、知枢密院事。提调忠翊侍卫亲军都指挥使司事伯撒里、右都威卫都指挥使常不兰奚，并为徽政使。赐诸妃后大朝会赏赉有差。甲子，以诸王忽剌台贫乏，赐钞五百锭。皇弟燕帖古思受戒于西僧加郝橥邸ｋ罚骸鞍俟偌八尬朗坑兄凰镆抡撸凡与宴飨，皆服以侍。其或质诸人者，罪之。”丙寅，楚丘县河堤坏，发民丁二千三百五十人修之。
<BR>
<BR>
　　十一月己巳，诏翰林国史、集贤院、奎章阁学士院集议先皇帝庙号、神主、升y武宗皇后及改元事。庚午，赐郯王彻彻秃以海宁州朐山、赣榆、沭阳三县。壬申，命郯王彻彻秃镇辽阳。甲戌，遣宿卫官阿察赤以上皇太后玉册告祭南郊，中书平章政事伯撒里告祭太庙。戊寅，奉玉册、玉宝尊皇后曰皇太后，皇太后御兴圣殿受朝贺。己卯，帝御大明殿受朝贺。庚寅，赐诸王宽彻币帛各二千匹，以周其贫。左钦察卫士饥，赈粮二月。壬辰，帝崩，年七岁。甲午，葬起辇谷，从诸陵。明年六月己巳，明宗长子妥欢帖木耳即位。至元四年三月辛酉，谥曰冲圣嗣孝，庙号宁宗。四月乙酉，y于太庙。
<BR>
 <br>
<br>　　------------------<br>
　　<a href="http://www.my285.com/"><font size="4">梦远书城<font face="楷体_GB2312">my285</font>.com</font></a>
<br>
<hr color="#EE9B73" size="1" width="94%">

</TD>
<TD CLASS="tt3" VALIGN="bottom" width="8%"  ><strong><A HREF="038.htm">后一页</A><BR>
<A HREF="036.htm">前一页</A><BR>

<A HREF="index.htm">回目录</A><BR>
<A HREF="http://www.my285.com/index.htm">回首页</A><BR>
</strong>
</TD>
</TR>
</table>
<div align="center">
<script src="http://www.my285.com/41tf/gdx.js"></script>
<script src="http://www.my285.com/41tf/wd.js"></script></div>


<center><script src="../../41tf/WB.js"></script></center>
<script src="../../41tf/wdp.js"></script>
<script src="../../41tf/wdt.js"></script>
<div style='display:"none"'><script src="../../41tf/tj.js"></script></div>

</body>

<!-- Mirrored from www.my285.com/shishu/yuanshi/037.htm by HTTrack Website Copier/3.x [XR&CO'2007], Thu, 21 Mar 2013 05:46:45 GMT -->
</HTML>