<HTML>
<!-- Mirrored from www.my285.com/shishu/mingshi/062.htm by HTTrack Website Copier/3.x [XR&CO'2007], Thu, 21 Mar 2013 05:49:49 GMT -->
<HEAD><meta http-equiv="Content-Type" content="text/html; charset=GB2312"><TITLE>明史_志第三十八  乐二</TITLE>
<META NAME="keywords" CONTENT="张廷玉 明史 志第三十八  乐二">
<META NAME="description" CONTENT="张廷玉 - 明史 - 志第三十八  乐二">

<style>
<!--
#page {position:absolute; z-index:0; left:0px; top:0px}
.tt3 {font: 9pt/12pt "宋体"}
.tt2 {font: 12pt/15pt "宋体"}
a {text-decoration:none}
a:hover {color: blue;text-decoration:underline}
-->
</style>

</head>
<center><script src="http://www.my285.com/41tf/DH1.js"></script></center>
<table border="0" width="100%" cellspacing="0" cellpadding="0" background="../../41tf/bj1.gif">
<tr><td align="center">
<script src="../../41tf/DH0.js"></script></td></tr></table>
<center><script src="../../41tf/DH.js"></script></center>
<div align="center">
<script src="http://www.my285.com/41tf/dd.js"></script>
<script src="http://www.my285.com/41tf/gds.js"></script></div><body text="#000000" aLink=#9900ff link=#006699 vLink=#006699 bgcolor="#F5F8F8" leftmargin="3" topmargin="3" marginheight="3" marginwidth="3">
<TABLE WIDTH="100%" CELLPADDING=10 CELLSPACING=0 BORDER=0>
<TR>
<TD CLASS="tt3" VALIGN="top" width="8%"  ><strong><A HREF="063.htm">后一页</A><BR>
<A HREF="061.htm">前一页</A><BR>

<A HREF="index.htm">回目录</A><BR>
<A HREF="http://www.my285.com/index.htm">回首页</A><BR>
</strong>
</TD>
<TD class="tt2"  width="84%" style="line-height: 150%"><center><FONT style="FONT-SIZE: 16.5pt" COLOR="#FF6666" FACE="楷体_GB2312"><B>志第三十八  乐二</B></center></FONT>
<hr color="#EE9B73" size="1" width="94%">
<BR>
<BR>
　　○乐章一
<BR>
　　洪武元年圜丘乐章。
<BR>
　　迎神，《中和之曲》：昊天苍兮穹窿，广覆焘兮庞洪。建圜丘兮国之阳，合众神兮来临之同。念蝼蚁兮微衷，莫自期兮感通。思神来兮金玉其容，驭龙鸾兮乘云驾风。顾南郊兮昭格，望至尊兮崇崇。
<BR>
　　奠玉帛，《肃和之曲》：圣灵皇皇，敬瞻威光。玉帛以登，承筐是将。穆穆崇严，神妙难量。谨兹礼祭，功徵是皇。
<BR>
　　进俎，《凝和之曲》：祀仪祗陈，物不于大。敢用纯犊，告于覆载。惟兹菲荐，恐未周完。神其容之，以享以观。
<BR>
　　初献，《寿和之曲》：眇眇微躬，何敢请于九重，以烦帝聪。帝心矜兮，有感而通。既俯临于几筵，神缤纷而景从。臣虽愚蒙，鼓舞欢容，乃子孙之亲祖宗。酌清酒兮在钟，仰至德兮玄功。
<BR>
　　亚献，《豫和之曲》：荷天之宠，眷驻紫坛。中情弥喜，臣庶均住Ｇ黪姆畛校我心则宽。再献御前，式燕且安。
<BR>
　　终献，《熙和之曲》：小子于兹，惟父天之思，惟恃天之慈，内外殷勤。何以将之？奠有芳齐，设有明粢。喜极而\，奉神燕帧＠袼渲褂谌献，情悠长兮远而。
<BR>
　　彻馔，《雍和之曲》：烹饪既陈，荐献斯就。神之在位，既歆既右。群臣骏奔，彻兹俎豆。物倘未充，尚幸神宥。
<BR>
　　送神，《安和之曲》：神之去兮难延，想遐袂兮翩翩。万灵从兮后先，卫神驾兮回旋。稽首兮瞻天，云之衢兮眇然。
<BR>
　　望燎，《时和之曲》：焚燎于坛，灿烂晶荧。币帛牲黍，冀彻帝京。奉神于阳，昭祀有成。肃然望之，玉宇光明。
<BR>
　　洪武八年御制圜丘乐章。
<BR>
　　迎神：仰惟兮昊穹，臣率百职兮迓迎。幸来临兮坛中，上下护卫兮景从。旌幢缭绕兮四维，重悦圣心兮民获年丰。
<BR>
　　奠玉帛：民依时兮用工，感帝德兮大化成功。臣将兮以奠，望纳兮微衷。
<BR>
　　进俎：庖人兮列鼎，肴羞兮以成。方俎兮再献，愿享兮以歆。
<BR>
　　初献：灵兮皇皇，穆严兮金床。臣令乐舞兮景张，酒行初献兮捧觞。
<BR>
　　亚献：载斟兮再将，百辟陪祀兮具张。感圣情兮无已，拜手稽首兮愿享。
<BR>
　　终献：三献兮乐舞扬，肴羞具纳兮气蔼而芳。光朗朗兮上方，况日吉兮时良。
<BR>
　　彻馔：粗陈菲荐兮神喜将，感圣心兮何以忘。民福留兮佳气昂，臣拜手兮谢恩光。
<BR>
　　送神：旌幢烨烨兮云衢长，龙车凤辇兮驾飞扬。遥瞻冉冉兮去上方，可见A民兮永康。
<BR>
　　望燎：进罗列兮诣燎方，炬焰发兮煌煌。神变化兮物全于上，感至恩兮无量。
<BR>
　　洪武二年方丘乐章。
<BR>
　　迎神，《中和之曲》：坤德博厚，物资以生。承天时行，光大且宁。穆穆皇o，功化顺成。来御方丘，严恭奉迎。
<BR>
　　奠玉帛，《肃和之曲》：地有四维，大琮以方；土有正色，制币以黄。敬存于中，是荐是将。奠之几筵，临鉴洋洋。
<BR>
　　进俎，《凝和之曲》：奉将纯牡，其牡童犊。烹饪既严，登俎惟肃。升坛昭荐，神光下烛。眷佑邦家，报效惟笃。
<BR>
　　初献，《寿和之曲》：午为盛阳，阴德初萌。天地相遇，品物光荣。吉日令辰，明祀攸行。进以醇醴，展其洁清。
<BR>
　　亚献，《豫和之曲》：至广无边，道全持载。山岳所凭，海渎咸赖。民次水土，既安且泰。酌酒揭虔，功德惟大。
<BR>
　　终献，《熙和之曲》：庸眇之资，有此疆宇。匪臣攸能，仰承佑助。恩崇父母，臣欢鼓舞。八音宣扬，叠侑明醑。
<BR>
　　彻馔，《雍和之曲》：牲辉谫蓿笾豆有实。临之J，匪惟饮食。登歌乃彻，荐献爰毕。执事奉承，一其严粟。
<BR>
　　送神，《安和之曲》：神化无方，妙用难量。其功显融，其礼攸长。飚轮云旋，龙探鸾翔。拜送稽首，瞻礼余光。
<BR>
　　望瘗，《时和之曲》：牲醴制币，馔惟馨。瘗之于坎，以达坤灵。奉神于阴，典礼是程。企而望之，厚壤宽平。
<BR>
　　洪武八年御制方丘乐章。
<BR>
　　迎神：仰皇o兮驾来，川岳从迎兮威灵备开，香烟缭绕兮神临御街。渐升坛兮穆穆，霭瑞气兮应结楼台。以微衷兮率职，幸望圣悦兮心谐。但允臣兮固请，愿嘉A民兮永怀。
<BR>
　　奠玉帛：臣奉兮以筐，玉帛是进兮岁奠以常。百辟陪祀兮声琅琅。惟南薰兮解愠，映燎炎兮煌煌。
<BR>
　　进俎：庖人兮净汤，大烹牲兮气霭而芳。以微衷兮献上，曰享兮曰康。
<BR>
　　初献：初献行兮捧觞，圣灵穆穆兮洋洋。为A民兮永康，鉴丰年兮耿光。
<BR>
　　亚献：杂肴羞兮已张，法前王兮典章。臣固展兮情悃，用斟醴兮载觞。
<BR>
　　终献：爵三献兮礼将终，臣心眷恋兮无穷。恐肴羞兮未具，将何报兮神功。
<BR>
　　彻馔：俎豆彻兮神熙，鸾舆驾兮旋归。百神翼翼兮云衣。敬奉行兮弗敢违。
<BR>
　　送神：祥风兴兮悠悠，云衢开兮民福留。岁乐A民兮大有，想洋洋兮举觞载酒。
<BR>
　　望瘗：肴羞玉帛兮瘗坎中，遥瞻隐隐兮龙旗从。祀事成兮尽微衷，感厚德兮民福雍雍。
<BR>
　　洪武十二年合祀天地乐章。
<BR>
　　迎神，《中和之曲》：荷蒙天地兮君主华夷，钦承踊跃兮备筵而祭，诚惶无已兮寸衷微，仰瞻俯首兮惟愿来期。想龙翔凤舞兮庆云飞，必昭昭穆穆兮降坛谩
<BR>
　　奠玉帛，《肃和之曲》：天垂风露兮雨泽沾，黄壤氤氲兮气化全。民勤亩兮束帛鲜，臣当设宴兮奉来前。
<BR>
　　进俎以后，咸同八年圜丘词。
<BR>
　　嘉靖九年复定分祀圜丘乐章。
<BR>
　　迎神，《中和之曲》：仰惟玄造兮于皇昊穹，时当肇阳兮大礼钦崇。臣惟蒲柳兮蝼蚁之衷，伏承春命兮职统群工。深怀愚昧兮恐负洪德，爰遵彝典兮勉竭微衷。遥瞻天阙兮宝辇临坛，臣当稽首兮祗迓恩隆。百辟陪列兮舞拜于前，万神翊卫兮以西以东。臣俯伏迎兮敬瞻帝御，愿垂歆鉴兮拜德曷穷。
<BR>
　　奠玉帛，《肃和之曲》龙舆既降兮奉礼先，爰有束帛兮暨瑶u。臣谨上献兮进帝前，仰祈听纳兮荷苍乾。
<BR>
　　进俎，《凝和之曲》：肴羞珍馔兮荐上玄，庖人列鼎兮致精虔。臣盍祗献兮馨醴唬愿垂歆享兮民福渊。
<BR>
　　初献，《寿和之曲》：礼严初献兮奉觞，臣将上进兮圣皇。圣皇垂享兮穆穆，臣拜手兮何以忘。
<BR>
　　亚献，《豫和之曲》：礼觞再举兮荐玉浆，帝颜歆悦兮民福昂。民生有赖兮感上苍，臣惟鞠拜兮荷恩长。
<BR>
　　终献，《熙和之曲》：三献兮礼告成，一念微衷兮露悃情。景张乐舞兮响Bf，仰瞻圣容兮俯锡恩泓。
<BR>
　　彻馔，《雍和之曲》：祀礼竣兮精意，三献备兮诚已申。敬彻弗迟兮肃恭寅，恐多弗备兮惟赖洪仁。
<BR>
　　送神，《清和之曲》：事讫终兮百辟维张，帝垂歆鉴兮沐泽汪洋。龙车冉冉兮宝驾旋云，灵风鼓舞兮瑞露清。洪恩浩荡兮无以为酬，粗陈菲荐兮已感歆尝。香气腾芳兮上彻帝座，仰瞻圣造兮赐福群方。臣同率土兮载欢载感，祗回宝辇兮凤啸龙翔。诚惶诚恐兮仰恋弥切，愿福生民兮永锡亨昌。
<BR>
　　望燎，《时和之曲》：龙驾宝辇兮升帝乡，御羞菲帛兮奉燎方。环铿锵兮罗坛茫炬焰特举兮气辉煌。生民蒙福兮圣泽沾，臣荷眷佑兮拜谢恩光。
<BR>
　　嘉靖九年复定方丘乐章。
<BR>
　　迎神，《中和之曲》：俯瞻兮凤辇来，灵风兮拂九垓。川岳从兮后先，百辟列兮襄陪。臣拜首兮迓迎，愿临享兮幸哉。
<BR>
　　奠玉帛，《广和之曲》：祀礼有严兮奉虔，玉帛在笥兮来前。皇灵垂享兮以纳，A民率土兮乐丰年。
<BR>
　　进俎，《咸和之曲》：肴羞馨兮气芳，庖人奉役兮和汤。奉进兮皇祗歆慰，臣稽首兮敬将。
<BR>
　　初献，《寿和之曲》：酒行初献兮乐舞张，齐醴明洁兮氙香。愿垂享兮以歆，生民安兮永康。
<BR>
　　亚献，《安和之曲》：载献兮奉觞，神颜和懿兮以尝。功隆厚载兮配天，民感德兮无量。
<BR>
　　终献，《时和之曲》：三进兮玉露清，百职奔绕兮佩环鸣。凫钟鹭鼓兮韵铮，愿留福兮群生。
<BR>
　　彻馔，《贞和之曲》：礼告终兮彻敢违，深惟一念兮诚意微。神垂博容兮听纳，恐未备兮惟慈依。
<BR>
　　送神，《宁和之曲》：礼成兮诚已伸，驾还兮法从陈。灵o列兮以随，百辟拜兮恭寅。望坤宫兮奉辞，愿普福兮A民。
<BR>
　　望燎，曲同《宁和》。
<BR>
　　洪武三年朝日乐章。二十一年罢。
<BR>
　　迎神，《熙和之曲》：吉日良辰，祀典式陈。纯阳之精，惟是大明。濯濯厥灵，昭鉴我心。以候以迎，来格来歆。
<BR>
　　奠币，《保和之曲》：灵旗莅止，有赫其威。一念潜通，幽明弗违。有币在篚，物薄而微。神兮安留，尚其享之。
<BR>
　　初献，《安和之曲》：神兮我留，有荐必受。享祀之初，奠兹醴酒。晨光初升，祥徵应候。何以侑觞，乐陈雅奏。
<BR>
　　亚献，《中和之曲》：我祀维何？奉兹牺牲，爰酌醴齐，贰觞载升。洋洋如在，式燕以宁。庶表微衷，交于神明。
<BR>
　　终献，《肃和之曲》：执事有严，品物斯祭，稷非馨，式将其意。荐兹酒醴，成我常祀。神其顾歆，永言乐只。
<BR>
　　彻馔，《凝和之曲》：春祈秋报，率为我民。我民之生，赖于尔神。维神佑之，康宁是臻。祭祀云毕，神其乐忻。
<BR>
　　送神，《寿和之曲》：三献礼终，九成乐作。神人以和，既燕且乐。云车风驭，灵光昭灼。瞻望以思，邈彼寥廓。
<BR>
　　望燎，《豫和之曲》：俎豆既彻，礼乐已终。神之云旋，倏将焉从。以望以燎，庶几感通。时和岁丰，维神之功。
<BR>
　　嘉靖九年复定朝日乐章。
<BR>
　　迎神，《熙和之曲》：仰瞻兮大明，位奠兮王宫。时当仲春兮气融，爰遵祀礼兮报功。微诚兮祈神昭鉴，愿来享兮迓神聪。
<BR>
　　奠玉帛，《凝和之曲》：神灵坛兮肃其恭，有帛在篚兮赤琮。奉神兮祈享以纳，予躬奠兮忻以J。
<BR>
　　初献，《寿和之曲》：玉帛方奠兮神歆，酒行初献兮舞呈。齐芳馨兮牺色U，神容悦兮鉴予情。
<BR>
　　亚献，《时和之曲》：二齐升兮气芬芳，神颜怡和兮喜将。予令乐舞兮具张，愿垂普照兮民康。
<BR>
　　终献，《保和之曲》：殷勤三献兮告成，群职在列兮周盈。神锡休兮福民生，万世永赖兮神功明。
<BR>
　　彻馔，《安和之曲》：一诚尽兮予心怿，五福降兮民获禧。仰九光兮诚已申，终三献兮彻敢迟。
<BR>
　　送神，《昭和之曲》：祀礼既周兮乐舞扬，神享以纳兮还青乡。予当拜首兮奉送，愿恩光兮普万方。永耀熹明兮攸赖，A民咸仰兮恩光。
<BR>
　　望燎之曲：睹六龙兮御驾，神变化兮凤翥鸾翔。束帛肴羞兮诣燎方，佑我皇明兮基绪隆长。
<BR>
　　洪武三年夕月乐章。周天星辰附。二十一年罢。
<BR>
　　迎神，《凝和之曲》：吉日良辰，祀典式陈。太阴夜明，以及星辰。濯濯厥灵，昭鉴我心以候以迎，来格来歆。四年，星辰别祀，改“以及星辰”句为“惟德孔神”。
<BR>
　　奠帛以下，咸同朝日。
<BR>
　　嘉靖九年复定夕月乐章。
<BR>
　　迎神，《凝和之曲》：阴曰配合兮承阳宗，式循古典兮斋以恭。睹太阴来格兮星辰罗从，予拜首兮迓神容。
<BR>
　　初献，《寿和之曲》：神其来止，有严其诚。玉帛在篚，清酤方盈。奉而奠之，愿鉴微情。夫祀兮云何？祈佑兮群氓。
<BR>
　　亚献，《豫和之曲》：二觞载斟，乐舞雍雍。神歆且乐，百职惟供。愿顺轨兮五行，祈民福兮惟神必从。
<BR>
　　终献，《康和之曲》：一诚以申，三举金觥。钟鼓，环bb。鉴予之情，愿永保我民生。
<BR>
　　彻馔，《安和之曲》：礼乐肃具，精意用申。位坎居歆，纳兹藻O。彻之弗迟，仪典肃陈。神其鉴之，佑我生民。
<BR>
　　送神，《保和之曲》：礼备告终兮神喜旋，穹碧澄辉兮素华鲜。星辰从兮返神乡，露气清兮霓裳蹁跹。
<BR>
　　望瘗之曲：肴羞兮束帛，荐之于瘗兮罔敢愆。予拜首兮奉送，愿永贶兮民乐丰年。
<BR>
　　嘉靖十年，定祈谷乐章。
<BR>
　　迎神，《中和之曲》：臣惟穹昊兮民物之初，为民请命兮祀礼昭诸。备筵率职兮祈洪庥，臣衷微眇兮悃恳诚摅。遥瞻驾降兮霁色辉，欢迎鼓舞兮迓龙舆。臣愧菲才兮后斯民，愿福斯民兮圣恩渠。
<BR>
　　奠玉帛，《肃和之曲》：A民勤职兮农事颛，蚕工亦慎兮固桑阡。玉帛祗奉兮暨豆笾，仰祈大化兮锡以丰年。
<BR>
　　进俎，《咸和之曲》：鼎烹兮气馨，香羞兮旨。帝垂享兮以歆，A民蒙福兮以宁。
<BR>
　　初献，《寿和之曲》：礼严兮初献行，百职趋跄兮佩b鸣。臣谨进兮玉觥，帝心歆鉴兮岁丰亨。
<BR>
　　亚献，《景和之曲》：二觞举兮致虔，清醴载斟兮奉前。仰音容兮忻穆，臣感圣恩兮实拳拳。
<BR>
　　终献，《永和之曲》：三献兮一诚微，礼告成兮帝鉴是依。A民沐德兮岁丰S，臣拜首兮竭诚祈。
<BR>
　　彻馔，《凝和之曲》：三献周兮肃乃仪，俎豆敬彻兮弗敢迟。愿留福兮丕而，曰雨曰D兮若时。
<BR>
　　送神，《清和之曲》：祀礼告备兮帝鉴彰，臣情上达兮感昊苍。云程肃驾兮返帝乡，臣荷恩眷兮何以忘。祥风瑞霭兮弥坛茫A民率土兮悉获丰康。
<BR>
　　望燎，《太和之曲》：遥睹兮天衢长，邈彼寥廓兮去上方。束帛荐火兮升闻，悃贤ㄙ馀嬖蟪ぁ＠种站抛噘馍袢艘院停臣同率土兮咸荷恩光。
<BR>
　　嘉靖十七年，定大飨乐章。
<BR>
　　迎神，《中和之曲》：于皇穆清兮弘覆惟仁，既成万宝兮惠此A民。祗受厥明兮欲报无因，爰稽古昔兮式展明。肃肃广庭兮遥遥紫F，笙镛始奏兮祥风导云。臣拜稽首兮中心孔勤，爰瞻宝辇兮森罗万神。庶几昭格兮眷命其申，徘徊顾歆兮鉴我恭寅。
<BR>
　　奠玉帛，《肃和之曲》：捧币兮瑶堂，穆将愉兮圣皇。秉予心兮纯一，荷帝德兮溥将。
<BR>
　　进俎，《凝和之曲》：岁功阜兮庶类成，黍稷兮濡鼎馨。敬荐之兮惭菲轻，大礼不烦兮惟一诚。
<BR>
　　初献，《寿和之曲》：金风动兮玉宇澄，初献觞兮交圣灵。瞻玄造兮怀鸿祯，曷以酬之心怦怦。
<BR>
　　亚献，《豫和之曲》：帝眷我兮居歆，纷繁会兮五音。再捧觞兮莫殚臣心，惟帝欣怿兮生民是任。
<BR>
　　终献，《熙和之曲》：绥万邦兮屡丰年，眇眇予躬兮实荷昊天。酒三献兮心益虔，帝命参舆兮勿遽旋。
<BR>
　　彻馔，《雍和之曲》：祀礼既洽兮神人肃雍，享帝享亲兮勉歆臣衷。惟洪恩兮罔极，俨连蜷兮圣容。
<BR>
　　送神，《清和之曲》：《九韶》既成兮金玉铿锵，百辟森立兮戚羽期藏。皇天在上兮昭考在旁，严父配天兮祗修厥常。殷荐既终兮神去无方，玄云上升兮鸾鹄参翔。灵光回照兮郁乎芬芳，载慕载瞻兮愿锡亨昌。子孙庶民兮惟帝是将，于昭明德兮永怀不忘。
<BR>
　　望燎，《时和之曲》：龙舆杳杳兮归上方，金风应律兮燎斯扬，达精诚兮合灵光。帝廷纳兮玉帛将，顾下土兮春不忘，愿锡吾民兮长阜康。
<BR>
　　嘉靖十八年，兴都大飨乐章。
<BR>
　　迎神，《中和之曲》：仰高高之在上兮皇穹，冒九围之遍覆兮罔止西东。王者出王游衍兮必奉天顾，愚臣之此行兮荷獭
<BR>
　　初献，《寿和之曲》：于昭帝庥兮臣感恩渊渊，巡省旧O之地兮实止承天。下情思报兮此心拳拳，琼卮苍币兮捧扣坛前。
<BR>
　　亚献，《敷和之曲》：乐奏兮三成，觞举兮再呈。帝鉴几微兮曰尔诚，小臣顿首兮敢不严于此精。
<BR>
　　终献，《承和之曲》：臣来兹土，本之思亲。思亲伊何？昌厥嗣人。嗣人克昌，菲戴帝之临汝夫何因。
<BR>
　　彻馔，《永和之曲》：肃其具兮祀礼行，备彼仪兮乐舞张。退省进止兮臣疏且狂，沐含仁兮何以量。
<BR>
　　送神，《感和之曲》：王之狩兮典有望，于维柴祀兮首重上苍。臣情罔殚兮夙夜惶惶，祗伸愚悃兮允赖恩光。遥瞻兮六龙腾翔，帝垂祉兮万世永昌。
<BR>
　　嘉靖十一年，定雩祀乐章，十七年罢。
<BR>
　　迎神，《中和之曲》：于穆上帝，爰处瑶宫。咨尔黎庶，覆悯曷穷。旗幢戾止，委蛇云龙。霖泽斯溥，万宝有终。
<BR>
　　奠币，《肃和之曲》：神之格思，奠兹文c。盛乐斯举，香气氤氲。精孔В彻于紫冥。恳祈膏泽，渥我嘉生。
<BR>
　　进俎，《咸和之曲》：百川委润，名山出云。愆D孔炽，膏泽斯屯。祈年于天，载牲于俎。神之格思，报以甘雨。
<BR>
　　初献，《寿和之曲》：有严崇祀，日吉辰良。酌彼洗，椒馨香。元功溥济，时雨时D。惟神是听，绥以多穰。
<BR>
　　亚献，《景和之曲》：皇皇祀，孔惠孔明。瞻仰来歆，拜首钦承。有醴维，有酒维清，去韶侑献，肃雍和鸣。圣灵有赫，鉴享精诚。
<BR>
　　终献，《永和之曲》：灵承无荆骏奔有容。嘉玉以陈，酌鬯以供。礼三再称，诚一以从。备物致志，申荐弥恭。神昭景贶，佑我耕农。
<BR>
　　彻馔，《凝和之曲》：有赫旱剑民劳瘁斯。于牲于醴，载舞载诗。礼成三献，敬彻不迟。神之听之，雨我公私。
<BR>
　　送神，《清和之曲》：爰迪寅清，昭事昊穹。仰祈甘雨，惠我三农。既歆既格，言归太空。式沾下土，万方其同。
<BR>
　　望燎，《太和之曲》：赤龙旋驭，礼洽乐成。燔燎既举，昭格精。维帝降康，雨施云行。登我黍，溥受厥明。
<BR>
　　祭毕，乐舞童群歌《云门之曲》：景龙精兮时见，测鹑纬兮宵悬。肆广乐兮铿，列皇舞兮蹁跹。祈方社兮不莫，荐圭璧兮孔虔。需密云兮六漠，霈甘澍兮九玄。慰我农兮既渥，锡明昭兮有年。
<BR>
　　洪武元年，太社稷异坛同美终隆
<BR>
　　迎神，《广和之曲》：五土之灵，百谷之英。国依土而宁，民以食而生。基图肇建，祀礼修明。神其来临，肃恭而迎。
<BR>
　　奠币，《肃和之曲》：有国有人，社稷为重。昭事云初，玉帛虔奉。维物匪奇，敬实将之。以斯为礼，冀达明祗。
<BR>
　　进俎，《凝和之曲》：崇坛北向，明方阐。有洁牺牲，礼因物显。大房载设，中情以展。景运既承，神贶斯衍。
<BR>
　　初献，《寿和之曲》：太社云，高为山林，深为川泽。崇丘广衍，亦有原隰。惟神所司，百灵效职。清醴初陈，J然昭格。句龙配云，平治水土，万世神功。民安物遂，造化攸同。嘉惠无穷，报祀宜丰。配食尊严，国家所崇。太稷云，黍稷稻粱，来牟降祥，为民之天。丰年穰穰，其功甚大，其恩正长。乃登芳齐，以享以将。后稷配云，皇皇后稷，克配于天。诞降嘉种，树艺大田。生民粒食，功垂万年。建坛于京，歆兹吉蠲。
<BR>
　　亚献，《豫和之曲》：太社云，广厚无偏，其体弘兮。德侔坤顺，万物生兮。锡民地利，神化行兮。恭祀告虔，国之祯兮。句龙配云，周览四方，伟烈昭彰。九州既平，五行有常。坛位以妥，牲醴之将。是崇是严，焕然典章。太稷云，亿兆林林，所资者谷。雨应时，家给人足。仓庾坻京，神介多福。祗荐其仪，昭事维肃。后稷配云，躬勤稼穑，有相之道。不稂不莠，实坚实好。农事开国，王基永保。有年自今，常奉苹藻。
<BR>
　　终献，《豫和之曲》，词同亚献。
<BR>
　　彻豆，《雍和之曲》：礼展其勤，乐奏其节。庶品芬，神明是达。有严执事，俎豆乃彻。穆穆雍雍，均其欣悦。
<BR>
　　送神，《安和之曲》：维坛洁清，维主坚贞。神之所归，依兹以宁。土宇靖安，年谷顺成。祀事昭明，永致升平。
<BR>
　　望瘗，《时和之曲》：晨光将发，既侑既歆。瘗兹牲币，达于幽阴。神人和悦，实获我心。永久祀，其始于今。
<BR>
　　洪武十一年，合祭太社稷乐章。
<BR>
　　迎神，《广和之曲》：予惟土谷兮造化工，为民立命兮当报崇。民歌且舞兮朝雍雍，备筵率职兮候迓迎。想圣来兮祥风生，钦当稽首兮告年丰。
<BR>
　　初献，《寿和之曲》：氤氲气合兮物遂蒙，民之立命兮荷阴功。予将玉帛兮献微衷，初斟醴荐兮民福洪。
<BR>
　　亚献，《豫和之曲》：予令乐舞兮再捧觞，愿神昭格兮军民康。思必穆穆兮灵洋洋，感恩厚兮拜祥光。
<BR>
　　终献，《熙和之曲》：干羽飞旋兮酒三行，香烟缭绕兮云旌幢。予今稽首兮忻且惶，神颜悦兮霞彩彰。
<BR>
　　彻馔，《雍和之曲》：粗陈微礼兮神喜将，琅然丝竹兮乐舞扬。愿祥普降兮遐迩方，A民率土兮尽安康。
<BR>
　　送神，《安和之曲》：氤氲氤氲兮祥光张，龙车凤辇兮驾飞扬。遥瞻稽首兮去何方，民福留兮时雨D。
<BR>
　　望瘗，《时和之曲》：捧肴羞兮诣瘗方，鸣銮率舞兮声铿锵。思神纳兮民福昂，予今稽首兮谢恩光。
<BR>
　　嘉靖十年，初立帝社稷乐章。
<BR>
　　迎神，《时和之曲》：东风兮地脉以融，首务兮稼穑之工。秋祭云：“金风兮万宝以充，忻成兮稼穑之工。祀神于此兮苑中，愿来格兮慰予衷。
<BR>
　　初献，《寿和之曲》：神兮临止，礼荐清醇。菲币在笥，初献式遵。神其鉴兹，享斯藻苹。我祀伊何？祈报是因。神兮锡祉，则阜吾民。
<BR>
　　亚献。《雍和之曲》：二觞载举，中此殷勤。神悦兮以纳，祥霭兮氤氲。
<BR>
　　终献，《宁和之曲》：礼终兮酒三行，喜茂实兮黍稷粱。农事待兮丰康，予稽首兮以望。
<BR>
　　彻馔，《保和之曲》：祀事告终，三献既周。彻之罔迟，惠注田畴。迓以休贶，庇兹有秋。
<BR>
　　送神，《广和之曲》：耕耨伊首，秋祭云：“耕耨告就。”力事豆笾。粢盛赖之，于此大田。予将以祀，神其少延。愿留嘉祉，副我洁虔。肃驾兮云旋，普予兮有年。
<BR>
　　望瘗，曲同。
<BR>
　　洪武二年，分祀天神地o乐章。
<BR>
　　迎天神，奏《中和之曲》：吉目良辰，祀典式陈。太岁尊神，雷雨风云。濯濯厥灵，昭鉴我心。以候以迎，来格来歆。
<BR>
　　奠帛以后，咸同朝日。
<BR>
　　迎地o，奏《中和之曲》：吉日良辰，祀典式陈。惟地之o，百灵缤纷。岳镇海渎，山川城隍，内而中国，外及四方。濯濯厥灵，昭鉴我心。以候以迎，来格来歆。
<BR>
　　奠帛以后，咸同朝日。
<BR>
　　洪武六年，合祀天神地祗乐章。
<BR>
　　迎神，《保和之曲》：吉日良辰，祀典式陈。太岁尊神，雷雨风云，岳镇海渎，山川城隍。内而中国，外及四方。濯濯厥灵，昭鉴我心。以候以迎。来格来歆。
<BR>
　　奠帛以后，咸同朝日。
<BR>
　　嘉靖九年，复分祀天神地o乐章。
<BR>
　　迎天神，《保和之曲》：吉日良辰，祀典式陈。景灵甘雨，风雷之神。赫赫其灵，功著生民。参赞玄化，宣布苍仁。爰兹报祀，鉴斯藻苹。
<BR>
　　奠帛以后，俱如旧。
<BR>
　　迎地o，《保和之曲》：吉日良辰，祀典式陈。灵岳方镇，海渎之神，京畿四方，山泽群真。毓灵分隅，福我生民。荐斯享报，鉴我恭寅。
<BR>
　　奠帛以后，亦如旧。
<BR>
　　洪武四年，祀周天星辰乐章。
<BR>
　　迎神，《凝和之曲》：星辰垂象，布列玄穹，择兹吉日，祀礼是崇。濯濯厥灵，昭鉴我心。谨候以迎，庶几来歆。
<BR>
　　奠帛，《保和之曲》，词同朝日。
<BR>
　　初献，《保和之曲》：神兮既留，品物斯荐。奉礼之初，醴酒斯奠。仰惟灵耀，以享以歆。何以侑觞？乐奏八音。
<BR>
　　亚献，《中和之曲》：神既初享，亚献再升。以酌醴齐，仰荐于神。洋洋在上，式燕以宁。庶表微衷，交于神明。
<BR>
　　终献，《肃和之曲》：神既再享，终献斯备。不腆菲仪，式将其意。荐兹酒醴，成我常祀。神其顾歆，永言乐只。
<BR>
　　彻豆，《豫和之曲》：祀事将毕，神既歆只。彻兹俎豆，以成其礼。惟神乐欣，无间始终。乐音再作，庶在微。
<BR>
　　送神，《雍和之曲》，词同朝日。
<BR>
　　望燎，《雍和之曲》：神既享祀，灵驭今旋。燎烟既升，神帛斯焚。巍巍霄汉，倏焉以适。拳拳余衷，瞻望弗及。
<BR>
　　嘉靖八年，祀太岁月将乐章。
<BR>
　　迎神：吉日良辰，祀典式陈。辅国佑民，太岁尊神。四时月将，功曹司辰。濯濯厥灵，昭鉴我心。以候以迎，来格来歆。
<BR>
　　奠帛以后，俱同神o。
<BR>
　　洪武元年宗庙乐章。
<BR>
　　迎神，《太和之曲》：庆源发祥，世德惟崇。致我眇躬，开基建功。京都之中，亲庙在东。惟我子孙，永怀祖风。气体则同，呼吸相通。来格来崇，皇灵显融。
<BR>
　　奉册宝，《熙和之曲》：时享不用维水有源，维木有根。先世积善，福垂后昆。册宝镂玉，德显名尊。祗奉礼文，仰答洪恩。
<BR>
　　进俎，《凝和之曲》：时享不用明明祖考，妥神清庙。荐以牲唬匪云尽孝。愿通神明，愿成治效。此帝王之道，亦祖考之教。
<BR>
　　初献，《寿和之曲》：德祖庙，初献云：思皇高祖，穆然深玄。其远历年，其神在天。尊临太室，余庆绵绵。歆于几筵，有永其传。懿祖庙初献云：思皇曾祖，清勤纯古。田里韬光，天笃其祜。佑我曾孙，弘开土宇。追远竭虔，勉遵前矩。熙祖庙初献云：维我皇祖，淑后贻谋。盛德灵长，与泗同流。发于孙枝，明载修。嘉润如海，恩何以酬。仁祖庙初献云：惟我皇考，既淳且仁。弗耀其身，克开嗣人。子有天下，尊归于亲。景运维新，则有其因。
<BR>
　　亚献，《豫和之曲》：对越至亲，俨然如生。其气昭明，感格在庭。如见其形，如闻其声。爱而敬之，发乎中情。
<BR>
　　终献，《熙和之曲》：承先人之德，化家为国。毋曰予小子，基命成绩。欲报其德，昊天罔极。殷勤三献，我心悦怿。
<BR>
　　彻豆，《雍和之曲》：乐奏具肃，神其燕嬉。告成于祖，亦右皇妣。敬彻不迟，以终祀礼。祥光焕扬，锡以嘉祉。
<BR>
　　送神，《安和之曲》：显兮幽兮，神运无迹。鸾驭逍遥，安其所适。其灵在天，其主在室。子子孙孙，孝思无尽
<BR>
　　二十一年，更定其初献合奏，余并同。
<BR>
　　思皇先祖，耀灵于天。源衍庆流，由高逮玄。玄孙受命，追远其先。明世崇，亿万斯年。
<BR>
　　永乐以后，改迎神章“致我眇躬”句为“助我祖宗”。又改终献章首四句为“惟前人之功，肇膺天历。延及于小子，爰受方国”。余并同。
<BR>
　　嘉靖十五年，孟春九庙特享乐章。
<BR>
　　太祖庙。迎神，《太和之曲》：于皇于皇兮仰我圣祖，乃武乃文，攘夷正华，为天下大君。比隆于古，越彼放勋。肇造王业，佑启予子孙。功德超迈，大室攸尊。首称春祀，诚敬用申。维神格思，万世如存。
<BR>
　　初献。《寿和之曲》：荐帛于篚，洁牲于俎，嘉我黍稷，酌我清酤。愚孙毖祀，奠献初举。翼翼精诚，对越我皇祖。居然顾歆，永锡纯祜。
<BR>
　　亚献，《豫和之曲》：a舞既荐，八音洋洋，工歌拧４减吩匦撸齐明其将之。永佑于子孙，岁事其承之。俾嗣续克承，百世其保之。
<BR>
　　终献，《宁和之曲》：三爵既崇，礼秩有终。盈溢孚J，显相肃雍。惟皇祖格哉，以绎以融，申锡无穷。暨于臣民，万福攸同。
<BR>
　　彻馔，《豫和之曲》：礼毕乐成，神悦人宜。笾豆静嘉，敬彻不迟。穆穆有容，秩秩有仪。益祗以严，矧敢居谒埂
<BR>
　　还宫，《安和之曲》：于皇我祖，陟降在天。清庙翼翼，祀首虔。明神既留，寝u静渊。介福绥禄，锡胤绵绵。以惠我家邦，于万斯年。
<BR>
　　成祖庙。迎神，《太和之曲》：于惟文皇，重光是宣。克戡内难，转坤旋乾。外百蛮，威行八埏。贻典则于子孙，不忘不愆。圣德神功，格于皇天。作庙奕奕，百世不迁。祀事孔明，亿万斯年。
<BR>
　　初献、亚献、终献、彻馔、还宫，俱与太祖庙同。
<BR>
　　仁宗庙。迎神，《太和之曲》：明明我祖，盛德天成。至治谟，y骏有声。专奠致享，惟古经是程。春祀有严，以迓圣灵。惟陟降在庭，以赉我思成。
<BR>
　　初献，《寿和之曲》：币牲在陈，金石在悬。清酒方献，百执事有虔。明神洋洋，降歆自天。俾我孝孙，德音孔宣。
<BR>
　　亚献，《豫和之曲》：中诚方殷，明神如存。醴齐孔醇，再举尊。福禄穰穰，攸介攸臻。追远报酬，罔极之恩。
<BR>
　　终献，《宁和之曲》：乐比声歌，佾舞婆娑。称彼玉爵，酒旨且多。献享维终，神听以和。
<BR>
　　彻馔，《雍和之曲》：簧在俎，稷黍在。孝享多仪，格我皇祖。称歌进彻，髦士ＡＳＡＳ。孝孙受福，以敷锡于下土。
<BR>
　　还宫，《安和之曲》：孟砜酌鳎物备礼成。于昭在天，以莫不听。神明即安，维华寝是凭。肇祀迄今，百世祗承。
<BR>
　　宣庙、英庙、宪庙俱与仁庙同。
<BR>
　　孝庙。迎神，《太和之曲》：列祖垂统，景运重熙。于惟孝皇，敬德允持。用光于大烈，化被A黎。专庙以享，经礼攸宜。俎豆式陈，庶几来思。
<BR>
　　初献，《寿和之曲》：粢盛孔蠲，]肥牲弧？脊碾，万舞跹跹。清醑初酌，对越在天。明神居歆，式昭厥虔。
<BR>
　　亚献，《豫和之曲》：祀事孔勤，精意未分。乐感凤仪，礼虔骏奔。d齐挹清，载奠瑶尊。神其格思，福禄来臻。
<BR>
　　终献，《宁和之曲》：乐舞既成，献享维终。明明对越，弥笃其恭。笃恭维何？明德是崇。神之听之，万福来同。
<BR>
　　彻馔，《雍和之曲》：牲牢醴陈，我享我将，黍稷苹藻，洁白馨香。彻以告成，降禧穰穰。神锡无疆，v我万方。
<BR>
　　还宫，《安和之曲》：礼享既洽，神御聿兴。庙寝煌煌，以凭以宁。维神匪遐，上下在庭。于寝孔安，永底我A民之生。
<BR>
　　武庙。迎神，《太和之曲》：列祖垂统，景运重熙。于惟武皇，昭德敕威。用剪除奸ＡＴ，大业弗隳。专庙以享，经礼攸宜。俎豆式陈，庶几来思。
<BR>
　　初献、亚献、终献及彻馔、还宫，俱与孝庙同。
<BR>
　　睿庙。迎神，《太和之曲》：于穆神皇，秉德凝道。仁厚积累，配于穹昊。流庆显休，萃于眇躬。施于无穷，以似以续，以光绍我皇宗。惟兹气始，俎豆是供。循厥典礼，式敬式崇。神其至止，以鉴愚衷。
<BR>
　　初献，《寿和之曲》：制帛牲牢，庶羞芬小Ｓ衿莩p干，协于韶箫。清醑在筵，中情缠绵。神之格思，仪形v然。
<BR>
　　亚献，《豫和之曲》：瑶爵再陈，侑以工歌。a舞跄跄，八音谐和。孝思肫肫，感格圣灵。致悫则存，如闻其声。
<BR>
　　终献，《宁和之曲》：仪式弗逾，奠爵维三。乐舞雍容，以雅以南。仰仁源德泽，岳崇海渊。愿启我子孙，缉熙光明，维两仪是参。
<BR>
　　彻馔，《雍和之曲》：嘉馔甘只，亦既歆只。登歌迅彻，敬终惟始。维神孔昭，赉永成于孝矣。
<BR>
　　还宫，《安和之曲》：幽显莫测，神之无方。祀事既成，神返诸帝乡。申发休祥，俾胤嗣蕃昌。宜君兮宜王，历世无疆。
<BR>
　　○九庙时乐章
<BR>
　　孟夏。迎神，《太和之曲》：序届夏首兮风气薰，礼严时兮击钟{卉鼓}。迎群主来合享交欣，于皇列圣正南面，以申崇报皇勋。
<BR>
　　初献，《寿和之曲》：瞻曙色方昕，仰列圣在上，奠金觥而捧币纹。小孙执盈兮敢不惧@。
<BR>
　　亚献，《豫和之曲》：思皇祖，仰圣神。来列主，会太宸。时修，循古伦。惟圣鉴歆，愚孙忱恂。
<BR>
　　终献，《宁和之曲》：齐醴清兮麦熟新，笾豆洁兮孝念申。仰祖功兮宗德，愿降v兮后人。
<BR>
　　彻馔，《雍和之曲》：乐终兮礼成，告玉振兮讫金声。彻之弗违，以肃精诚。
<BR>
　　还宫，《安和之曲》：三献就兮祖宗鉴享，一诚露兮念维长。思弗尽兮思弗忘，深荷德泽之启佑，小孙惟赖以馀光。神返宫永安，保家国益昌。
<BR>
　　孟秋。迎神：时兮孟秋火西流，感时毖祀兮爽气回。喜金风兮飘来，仰祖宗兮永慕哉。秋是举兮希鉴歆，小孙恭迓兮捧素裁。
<BR>
　　初献：皇祖降筵，列圣灵联。执事恐，乐舞蹁跹。小孙捧盈兮敢弗虔。
<BR>
　　亚献：再酌兮玉浆，洁净兮馨香。祖宗垂享兮锡胤昌，万岁兮此礼行。
<BR>
　　终献：进酒三觥，歌舞雍，钟鼓轰铮。皇祖列圣，永享愚诚。
<BR>
　　彻馔：秋尝是举，黍丰农。三献既周，圣灵显容。小孙时思恩德兮惟忡。
<BR>
　　还宫：仰皇祖兮圣神功，祀典陈兮报莫穷。尝告竣，鸾驭旋宫。皇灵在天主在室，万祀陟降何有终。
<BR>
　　孟冬。迎神：时兮孟冬凛以凄，感时毖祀兮气潜回。溯朔风兮北来，仰祖宗兮永慕哉。冬是举兮希鉴歆，小孙恭迓兮捧素裁。
<BR>
　　初、亚、终献，俱同孟秋。
<BR>
　　撤馔：冬A是举，俎豆维丰。三献既周，圣灵显容。小孙时思，恩德兮惟忡。
<BR>
　　还宫。同孟秋，惟改“尝”为“A。”
<BR>
　　大乐章。
<BR>
　　迎神：仰庆源兮大发祥，惟世德兮深长。时惟岁残，大洪张。祖宗圣神，明明皇皇。遥瞻兮顿首，世德兮何以忘。
<BR>
　　初献：神之格兮慰我思，慰我思兮捧玉卮。捧来前兮栗栗，仰歆纳兮是幸已而。
<BR>
　　亚献：再举瑶浆，乐舞群张。小孙在位，陪助贤良。百工罗从，大礼肃将。惟我祖宗，显锡恩光。
<BR>
　　终献：思祖功兮深长，景宗德兮馨香。报岁事之既成兮典则先王，惟功德之莫报兮何以量。
<BR>
　　彻馔：三酌既终，一诚感通。仰圣灵兮居歆，万礻异是举兮庶乎酬报之衷。
<BR>
　　还宫：显兮幽兮，神运无迹。神运无迹兮化无方，灵返天兮主返室。愿神功圣德兮启佑无终，玄孙拜送兮以谢以祈。
<BR>
　　嘉靖十年大E乐章。
<BR>
　　迎神，《元和之曲》：于维皇祖，肇创丕基。钟祥有自，曰本先之。奄有万方，作之君师。追报宜隆，以申孝思。瞻望稽首，介我休禧。
<BR>
　　初献，《寿和之曲》：木有本兮水有源，人本祖兮物本天。思报德兮礼莫先，仰希鉴兮敢弗虔。
<BR>
　　亚献，《仁和之曲》：中觞载升，于此瑶觥。小孙奉前，愿歆其诚。乐舞在列，庶职在庭。祖鉴孔昭，锡v攸亨。
<BR>
　　终献，《德和之曲》：于维兮先祖，延庆兮深高。追报兮曷能，三进兮香醪。
<BR>
　　彻馔，《太和之曲》：芬兮豆笾，洁兮黍粢。祖垂歆享，彻乎敢迟。礼云告备，以讫陈辞。永裕后人，亿世丕而。
<BR>
　　送神，《永和之曲》：E祀兮具张，佳气兮郁昂。皇灵锡纳兮喜将，一诚通兮万载昌。祈鉴v兮天下康，仰源仁浩德兮曷以量。小孙顿首兮以望，遥瞻冉冉兮圣灵皇皇。
<BR>
　　洪武七年，御制祀历代帝王乐章。
<BR>
　　迎神，《雍和之曲》：仰瞻兮圣容，想銮舆兮景从。降云衢兮后先，来俯鉴兮微衷。荷圣临兮苍生有崇，眷诸帝兮是临，予顿首兮幸蒙。
<BR>
　　奠帛，《保和之曲》：秉微诚兮动圣躬，来列坐兮殿庭。予今愿兮效勤，奉礼帛兮列酒尊。鉴予情兮忻享，方旋驾兮云程。
<BR>
　　初献，《保和之曲》：酒行兮爵盈，喜气兮雍雍。重荷蒙兮载瞻载崇，群臣忻兮跃从，愿睹穆穆兮圣容。
<BR>
　　亚献，《中和之曲》：酒斟兮礼明，诸帝熙和兮悦情。百职奔走兮满庭，陈笾豆兮数重，亚献兮愿成。
<BR>
　　终献，《肃和之曲》：献酒兮至终，早整云鸾兮将旋宫。予心眷恋兮神圣，欲攀留兮无从。蹑云衢兮缓行，得遥瞻兮达九重。
<BR>
　　彻馔，《凝和之曲》：纳肴羞兮领陈，A民乐兮幸生。将何以兮崇报，惟岁时兮载瞻载迎。
<BR>
　　送神，《寿和之曲》：幡幢缭绕兮导来踪，銮舆冉冉兮归天宫。五云拥兮祥风从，民歌圣佑兮乐年丰。
<BR>
　　望燎，《豫和之曲》：神机不测兮造化功，珍羞礼帛兮荐火中。望瘗庭兮稽首，愿神鉴兮寸衷。
<BR>
　　洪武六年定祀先师孔子乐章。
<BR>
　　迎神，《咸和之曲》：大哉宣圣，道德尊崇。维持王化，斯民是宗。典祀有常，精纯益隆。神其来格，于昭圣容。
<BR>
　　奠帛，《宁和之曲》：自生民来，谁底其盛？惟王神明，度越前圣。粢帛具成，礼容斯称。黍稷非馨，惟神之听。“惟王”，后改曰“惟师”。
<BR>
　　初献，《安和之曲》：太哉圣王，实天生德。作乐以崇，时祀无尽Ｇ弭惟馨，嘉牲孔硕。荐羞神明，庶几昭格。
<BR>
　　亚、终献，《景和之曲》：百王宗师，生民物轨。瞻之洋洋，神其宁止。酌彼金，惟清且旨。登献惟三，于戏成礼。
<BR>
　　彻馔，《咸和之曲》：牺象在前，豆笾在列，以享以荐，既芬既洁。礼成乐备，人和神悦。祭则受福，率遵无越。
<BR>
　　送神，《咸和之曲》：有严学宫，四方来宗。恪恭祀事，威仪雍雍。歆格惟馨，神驭旋复。明斯毕，咸膺百福。
<BR>
　　洪武二年享先农乐章。
<BR>
　　迎神，《永和之曲》：东风启蛰，地脉奋然。苍龙挂角，烨烨天田。民命惟食，创物有先。圜钟既奏，有降斯筵。
<BR>
　　奠帛，《永和之曲》：帝出乎震，天发农祥。神降于筵，蔼蔼洋洋。礼神有帛，其色惟苍。岂伊具物，诚敬之将。
<BR>
　　进俎，《雍和之曲》：制帛既陈，礼严奉牲。载之于俎，祀事孔明。簋攸列，黍稷惟馨。民力普存，先穑之灵。
<BR>
　　初献，《寿和之曲》：九谷未分，庶草攸同。表为嘉种，实在先农。黍斯丰，酒醴是供。献奠之初，以祈感通。配位云：厥初生民，粒食其天。开物惟智，邃古奚传。思文后稷，农官之先。侑神作主，初献惟蠲。
<BR>
　　亚献，《寿和之曲》：倬彼甫田，其隰其原。耒耜云载，骖驭之间。报本思享，亚献惟虔。神其歆之，自古有年。配位云：后稷配天，兴于有邰。诞降嘉种，有栽有培。m载南亩，祗事三推。佑神再献，歆我尊。
<BR>
　　终献，《寿和之曲》：帝c之典，享祀是资，洁丰嘉栗，咸仰于斯。时维亲耕，享我农师。礼成于三，以讫陈词。配位云：嘉德之荐，民和岁丰。帝命率育，报本之功。陈常时夏，其德其功。齐明有格，惟献之终。
<BR>
　　彻馔，《永和之曲》：于赫先农，歆此洁修。于篚于爵，于馔于羞。礼成告彻，神惠敢留。及终亩，丰年是求。
<BR>
　　送神，《永和之曲》：神无不在，于昭于天。曰迎曰送，于享之筵。冕衣在列，金石在悬。往无不之，其佩翩翩。
<BR>
　　望瘗，《太和之曲》：祝帛牲醴，先农既歆。不留不亵，瘗之厚深。有幽其瘗，有赫其临。曰礼之常，匪今斯今。
<BR>
　　嘉靖九年定享先蚕乐章。
<BR>
　　迎神，《贞和之曲》：于穆惟神，肇启蚕桑。衣我万民，保我家邦。兹举旷仪，春日载阳。恭迎霞驭，灵气洋洋。
<BR>
　　奠帛，《寿和之曲》：神其临只，有有芬。乃献玉R，乃奠文c。仰祈昭鉴，淑气氤氲。顾兹蚕妇，祁祁如云。
<BR>
　　初献，曲同奠帛。
<BR>
　　亚献，《顺和之曲》：载举清觞，蚕祀孔明。以格以享，鼓瑟吹笙。阴教用彰，坤仪允贞。神之听之，鉴此诚。
<BR>
　　终献，《宁和之曲》：神之格思，桑土是宜。三缫七就，惟此茧丝。献礼有终，神不我遗。锡我纯服，藻绘皇仪。
<BR>
　　彻馔，《安和之曲》：俎豆具彻，式礼莫愆。既匡既敕，我祀孔虔。我思古人，葛覃惟贤。明灵歆只，永顾桑阡。
<BR>
　　送神，《恒和之曲》：神之升矣，日霁霞蒸。相此女红，杼轴其兴。兹返玄宫，鸾凤翔腾。瞻望弗及，永锡嘉徵。
<BR>
　　望燎，曲同送神。
 <br>
<br>　　------------------<br>
　　<a href="http://www.my285.com/"><font size="4">梦远书城<font face="楷体_GB2312">my285</font>.com</font></a>
<br>
<hr color="#EE9B73" size="1" width="94%">

</TD>
<TD CLASS="tt3" VALIGN="bottom" width="8%"  ><strong><A HREF="063.htm">后一页</A><BR>
<A HREF="061.htm">前一页</A><BR>

<A HREF="index.htm">回目录</A><BR>
<A HREF="http://www.my285.com/index.htm">回首页</A><BR>
</strong>
</TD>
</TR>
</table>
<div align="center">
<script src="http://www.my285.com/41tf/gdx.js"></script>
<script src="http://www.my285.com/41tf/wd.js"></script></div>


<center><script src="../../41tf/WB.js"></script></center>
<script src="../../41tf/wdp.js"></script>
<script src="../../41tf/wdt.js"></script>
<div style='display:"none"'><script src="../../41tf/tj.js"></script></div>

</body>

<!-- Mirrored from www.my285.com/shishu/mingshi/062.htm by HTTrack Website Copier/3.x [XR&CO'2007], Thu, 21 Mar 2013 05:49:49 GMT -->
</HTML>