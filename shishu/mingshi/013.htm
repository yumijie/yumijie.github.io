<HTML>
<!-- Mirrored from www.my285.com/shishu/mingshi/013.htm by HTTrack Website Copier/3.x [XR&CO'2007], Thu, 21 Mar 2013 05:49:09 GMT -->
<HEAD><meta http-equiv="Content-Type" content="text/html; charset=GB2312"><TITLE>明史_本纪第十三  宪宗一</TITLE>
<META NAME="keywords" CONTENT="张廷玉 明史 本纪第十三  宪宗一">
<META NAME="description" CONTENT="张廷玉 - 明史 - 本纪第十三  宪宗一">

<style>
<!--
#page {position:absolute; z-index:0; left:0px; top:0px}
.tt3 {font: 9pt/12pt "宋体"}
.tt2 {font: 12pt/15pt "宋体"}
a {text-decoration:none}
a:hover {color: blue;text-decoration:underline}
-->
</style>

</head>
<center><script src="http://www.my285.com/41tf/DH1.js"></script></center>
<table border="0" width="100%" cellspacing="0" cellpadding="0" background="../../41tf/bj1.gif">
<tr><td align="center">
<script src="../../41tf/DH0.js"></script></td></tr></table>
<center><script src="../../41tf/DH.js"></script></center>
<div align="center">
<script src="http://www.my285.com/41tf/dd.js"></script>
<script src="http://www.my285.com/41tf/gds.js"></script></div><body text="#000000" aLink=#9900ff link=#006699 vLink=#006699 bgcolor="#F5F8F8" leftmargin="3" topmargin="3" marginheight="3" marginwidth="3">
<TABLE WIDTH="100%" CELLPADDING=10 CELLSPACING=0 BORDER=0>
<TR>
<TD CLASS="tt3" VALIGN="top" width="8%"  ><strong><A HREF="014.htm">后一页</A><BR>
<A HREF="012.htm">前一页</A><BR>

<A HREF="index.htm">回目录</A><BR>
<A HREF="http://www.my285.com/index.htm">回首页</A><BR>
</strong>
</TD>
<TD class="tt2"  width="84%" style="line-height: 150%"><center><FONT style="FONT-SIZE: 16.5pt" COLOR="#FF6666" FACE="楷体_GB2312"><B>本纪第十三  宪宗一</B></center></FONT>
<hr color="#EE9B73" size="1" width="94%">
<BR>
<BR>
　　宪宗继天凝道诚明仁敬崇文肃武宏德圣孝纯皇帝，讳见深，英宗长子也。母贵妃周氏。初名见浚。英宗留瓦剌，皇太后命立为皇太子。景泰三年，废为沂王。天顺元年<!--scrip>1787年再版。本书集中表述了康德的先验唯心主义体系特<scrip-->，复立为皇太子，改名见深。
<BR>
　　天顺八年正月，英宗崩。乙亥，即皇帝位。以明年为成化元年，大赦天下。免明年田租三之一。浙江、江西、福建、陕西、临清镇守内外官，诸边镇守内官<!--scrip>柳馨远（1622―1673）朝鲜哲学家，实学派主要代表之<scrip-->，正统间所无者悉罢之。下番使者、缉事官校皆召还。二月庚子，始以内批授官。三月甲寅朔，尊皇后为慈懿皇太后，贵妃周氏为皇太后。戊午，放宫人。丙寅，毁锦衣卫新狱。庚午，赐彭教等进士及第、出身有差。癸酉，诏内阁九卿考核天下方面官。戊寅，复立团营。
<BR>
　　夏四月癸未朔，日当食，不见。五月丁巳，大风雨雹，敕群臣修省。庚申<!--scrip>利比亚的格林纳〔Grenna〕村）建立，故名。主张感觉主义，<scrip-->，葬睿皇帝于裕陵。
<BR>
　　秋七月壬申，立吴氏为皇后。八月癸未，御经筵。甲申，命儒臣日讲。癸卯，废皇后吴氏。下太监牛玉于狱。
<BR>
　　冬十月壬辰，立王氏为皇后。甲辰，立武举法。十二月甲辰，免京官杂犯罪。
<BR>
　　是年，两畿、川、广、荆、襄盗贼大起。道路不通。安南、乌斯藏入贡。
<BR>
　　成化元年春正月乙卯，享太庙。己未，大祀天地于南郊。甲子，都督同知赵辅为征夷将军，充总兵官，佥都御史韩雍赞理军务，讨广西叛瑶。二月戊子，祭社稷。甲午，耕c田。三月庚戌，四川山都掌蛮乱。丁巳，释奠于先师孔子。
<BR>
　　夏五月辛酉，大雨雹。壬戌，避正殿减膳，敕群臣修省。
<BR>
　　秋七月己酉，免天下军卫屯粮十之三。甲子，振两畿、浙江、河南饥。八月丁丑，工部侍郎沈义、佥都御史吴琛振抚两畿饥民。辛巳，瘗暴骸。庚寅，毛里孩犯延绥，总兵官房能败之。
<BR>
　　冬十二月癸卯，抚宁伯p永为靖虏将军，充总兵官，太监唐慎监军，工部尚书白圭提督军务，讨荆、襄贼。是月，韩雍大破大藤峡瑶，改名峡曰“断藤”。
<BR>
　　是年，琉球、哈密、爪哇、乌斯藏入贡。
<BR>
　　二年春正月戊申，罢团营。乙卯，大祀天地于南郊。辛酉，英宗神主y太庙。二月癸未，礼部侍郎邹干巡视畿内饥民。三月甲辰，赐罗伦等进士及第、出身有差。己酉，李贤父卒，乞终制，不许。乙卯，p永大破荆、襄贼刘通于南漳。闰月癸，振南畿饥。乙未，p永击擒刘通，其党石龙遁，转掠四川。
<BR>
　　夏五月癸酉，修撰罗伦以论李贤起复谪福建市舶司提举。己卯，禁侵损古帝王、忠臣、烈士、名贤陵墓。六月甲辰，赵辅师还。乙巳，免今年天下屯粮十之三。壬子，杨信为平虏将军，充总兵官，太监裴当监督军务，御寇延绥。
<BR>
　　秋七月辛巳，封弟见治为忻王，见沛徽王。戊戌，毛里孩犯固原。八月丁巳，犯宁夏，都指挥焦政战死。丁卯，谕祭于谦，复其子冕官。
<BR>
　　冬十月丁未，p永击擒石龙，贼平，进永爵为侯。十二月甲寅，李贤卒。丙辰，太常寺少卿兼翰林院侍读学士刘定之入阁预机务。是月，断藤峡贼复起。
<BR>
　　是年，哈密、琉球、安南、乌斯藏、瓦剌入贡。
<BR>
　　三年春正月己卯，大祀天地于南郊。丙申，抚宁侯p永为平胡将军，充总兵官，会杨信讨毛里孩。二月丁酉朔，日有食之。丁巳，湖广总兵官李震讨破靖州苗。三月戊辰，召商辂为兵部侍郎，复入阁。己巳，毛里孩犯大同。辛巳，复开浙江、福建、四川、云南银场，以内臣领之。
<BR>
　　夏四月，四川地屡震，自去年六月至于是月。乙巳，录囚。癸丑，复立团营。六月戊申，雷震南京午门，敕群臣修省。辛酉，襄城伯李瑾为征夷将军，充总兵官，兵部尚书程信提督军务，太监刘恒监军，讨山都掌蛮。
<BR>
　　秋七月乙酉，停河南采办。九月辛未，振湖广、江西饥。
<BR>
　　冬十二月庚子，左庶子黎淳追论景泰废立事，帝曰：“景泰事已往，朕不介意，且非臣下所当言。”切责之。辛丑，杖编修章懋、黄仲昭，检讨庄裕谪官有差。是月，程信破山都掌蛮，平之。
<BR>
　　是年，琉球、哈密、占城、乌斯藏入贡。朝鲜献海青、白鹊，谕毋献。
<BR>
　　四年春正月甲戌，大祀天地于南郊。三月甲子，免湖广被灾秋粮。甲申，诏中外势家毋得擅请田土。
<BR>
　　夏四月丁巳，录囚。陈文卒。五月癸未，遣使录天下囚。六月丙午，免江西被灾秋粮。辛亥，开城贼满俊反，陕西总兵官宁远伯任寿、巡抚都御史陈价讨之。甲寅，慈懿皇太后崩。
<BR>
　　秋七月癸酉，都督同知刘玉为平虏副将军，充总兵官，太监刘祥监军，副都御史项忠总督军务，讨满俊。八月癸巳，京师地震。乙卯，p永代刘玉为总兵官。是月，任寿、陈价、宁夏总兵官广义伯吴琮及满俊战，败绩，都指挥蒋泰、申澄被杀。九月庚申，葬孝庄睿皇后于裕陵。辛酉，振陕西饥。壬申，以地震、星变下诏自责，敕群臣修省。甲申，给事中董F、御史胡深等九人请罢商辂及礼部尚书姚夔，下狱，杖之。
<BR>
　　冬十月乙未，项忠败贼于石城，伏羌伯毛忠战死。十一月，项忠击擒满俊，送京师，伏诛。壬戌，毛里孩犯辽东，指挥胡珍战没。十二月己酉，辽东总兵官赵胜奏：“十一月初六日，虏贼千余攻指挥傅斌营，指挥胡珍率军来援，被贼射死。”毛里孩犯延绥，都指挥佥事许宁击败之。
<BR>
　　是年，琉球、乌斯藏、哈密、日本、满剌加入贡。、五年春正月乙丑，大祀天地于南郊。三月辛丑，赐张升等进士及第、出身有差。夏五月辛丑，礼部侍郎万安兼翰林院学士，入阁预机务。六月癸丑朔，日有食之。辛酉，录囚。
<BR>
　　秋八月辛酉，刘定之卒。
<BR>
　　冬十一月乙未，毛里孩犯延绥。
<BR>
　　是年冬，阿罗出入居河套。琉球、哈密、乌斯藏、满剌加、安南、土鲁番入贡。
<BR>
　　六年春正月己丑，大祀天地于南郊。己亥，大同总兵官杨信败毛里孩于胡柴沟。二月辛未，大理寺少卿宋F，侍郎曾、原杰、黄琛，副都御史滕昭巡视畿南、浙江、河南、四川、福建，考察官吏，访军民疾苦。其余直省有巡抚等官者，命亦如之。丁丑，祷雨于郊坛。戊寅，振广西饥。三月甲申，免湖广、山东被灾税粮。壬寅，诏延绥屯田。p永为平虏将军，充总兵官，太监傅恭、顾恒监军，王越参赞军务，备阿罗出于延绥。
<BR>
　　夏五月丙申，振畿内、山东、河南饥。丁酉，王越败阿罗出于延绥东路。六月戊申朔，日有食之。
<BR>
　　秋七月壬午，p永败阿罗出于双山堡。丙戌，都御史项忠、侍郎叶盛振畿辅饥民。都督李愿е瓮陀。甲辰，总兵官房能败阿罗出于开荒川。是月，免南畿、四川被灾税粮，八月辛亥，振山西饥。癸丑，以水旱相仍，下诏宽恤。
<BR>
　　冬十月，免畿内、河南、山东被灾税粮。十一月癸未，荆、襄流民作乱，项忠总督河南、湖广、荆、襄军务讨之。是月，孛罗忽渡河与阿罗出合。十二月庚戌，遣使十四人分振畿辅。
<BR>
　　是年，琉球、哈密、乌斯藏入贡。
<BR>
　　七年春正月辛巳，命京官五品以上及给事中、御史各举堪州县者一人。丙戌，大祀天地于南郊。
<BR>
　　夏四月己巳，录囚。五月辛巳，瘗京师暴骸。
<BR>
　　秋八月甲辰，振山东、浙江水灾。闰九月己未，浙江潮溢，漂民居、盐场，遣工部侍郎李J往祭海神，修筑堤岸。
<BR>
　　冬十月乙亥，王恕为刑部侍郎，总理河道。十一月甲寅，立皇子v极为皇太子，大赦。己未，荆、襄贼平，流民复业者一百四十余万人。十二月甲戌，彗星见，下诏自责，敕群臣修省，条时政得失。壬午，彗星入紫微垣，避正殿，撤乐，御奉天门听政。癸未，召p永还，王越总督延绥军务。辛卯，减死罪以下。
<BR>
　　是年，加思兰入居河套，与阿罗出合。安南黎灏攻占城，破之。琉球、安南入贡。
<BR>
　　八年春正月庚戌，大祀天地于南郊。癸亥，皇太子薨。是月，延绥参将钱亮御毛里孩于安边营，败绩，都指挥柏隆、陈英战死。加思兰犯固原、平凉。三月癸丑，赐吴宽等进士及第、出身有差。
<BR>
　　夏四月，京师久旱，运河水涸。癸酉，遣使祷于郊社、山川、淮渎、东海之神。乙酉，录囚。丁亥，遣使录天下囚。五月癸丑，武靖侯赵辅为平虏将军，充总兵官，节制各边军马，同王越御加思兰。
<BR>
　　秋九月丙午，谕安南黎灏还占城侵地。
<BR>
　　冬十一月己酉，宁晋伯刘聚代赵辅为将军，屯延绥。十二月癸酉，振京师饥民。是年，孛罗忽、加思兰屡入安边营、花马池，犯固原、宁夏、平凉、临巩、环庆，南至通渭。琉球、哈密、安南入贡。
<BR>
　　九年春正月丁未，大祀天地于南郊。壬子，刘聚、王越败加思兰于漫天岭。是月，土鲁番速檀阿力破哈密，据之。
<BR>
　　夏四月辛酉朔，日有食之。甲子，福余三卫寇辽东，总兵官欧信击败之。戊辰，尽免山东税粮。瘗京畿暴骸。壬午，阅武臣骑射于西苑。
<BR>
　　秋七月壬辰，巡抚延绥都御史余子俊败加思兰于榆林涧。九月辛卯，镇守浙江中官李义杖杀宁波卫指挥马璋，诏勿问。庚子，王越袭满都鲁、孛罗忽、加思兰于红盐池，大破之。诸部渐出河套。
<BR>
　　冬十一月丁酉，复阅骑射于西苑。
<BR>
　　是年，免湖广、畿内、山西、南畿、陕西被灾税粮。振畿内、陕西饥，振山西者再，山东者三。哈密、琉球、暹罗入贡。
<BR>
　　十年春正月丁亥朔，振京师贫民。丁酉，大祀天地于南郊。癸卯，王越总制延绥、甘肃、宁夏三边，驻固原。丙午，召刘聚还。三月，免南畿、湖广被灾秋粮。
<BR>
　　夏五月戊申，申藏妖书之禁。是月，免山西、陕西被灾秋粮。闰六月乙巳，筑边墙自紫城砦至花马池。
<BR>
　　秋七月甲寅，免江西被灾秋粮。八月辛卯，都督同知赵胜为平虏将军，充总兵官，太监刘恒、覃平监军。讨加思兰。九月癸丑朔，日有食之。乙卯，免南畿水灾秋粮。
<BR>
　　冬十一月丙子，免河南被灾税粮。十二月己丑，罢宝庆诸府采金。甲午，录妖书名示天下。
<BR>
　　是年，琉球、乌斯藏、土鲁番入贡。
<BR>
　　十一年春正月癸亥，大祀天地于南郊。二月甲申，禁酷刑。三月壬子，赐谢迁等进士及第、出身有差。辛未，彭时卒。
<BR>
　　夏四月乙酉，吏部侍郎刘、礼部侍郎刘吉并兼翰林学士，入阁预机务。壬辰，乾清门灾。己亥，录囚。五月癸酉，免湖广被灾秋粮。
<BR>
　　秋八月辛巳，浚通惠河。丁亥，满都鲁、加思兰遣使来朝。九月丁未朔，日有食之。
<BR>
　　冬十一月癸丑，立皇子v樘为皇太子，大赦。十二月戊子，复J王帝号。丁酉，申自宫之禁。
<BR>
　　是年，土鲁番、琉球、暹罗、满剌加、安南入贡。命琉球贡使二年一至。
 <br>
<br>　　------------------<br>
　　<a href="http://www.my285.com/"><font size="4">梦远书城<font face="楷体_GB2312">my285</font>.com</font></a>
<br>
<hr color="#EE9B73" size="1" width="94%">

</TD>
<TD CLASS="tt3" VALIGN="bottom" width="8%"  ><strong><A HREF="014.htm">后一页</A><BR>
<A HREF="012.htm">前一页</A><BR>

<A HREF="index.htm">回目录</A><BR>
<A HREF="http://www.my285.com/index.htm">回首页</A><BR>
</strong>
</TD>
</TR>
</table>
<div align="center">
<script src="http://www.my285.com/41tf/gdx.js"></script>
<script src="http://www.my285.com/41tf/wd.js"></script></div>


<center><script src="../../41tf/WB.js"></script></center>
<script src="../../41tf/wdp.js"></script>
<script src="../../41tf/wdt.js"></script>
<div style='display:"none"'><script src="../../41tf/tj.js"></script></div>

</body>

<!-- Mirrored from www.my285.com/shishu/mingshi/013.htm by HTTrack Website Copier/3.x [XR&CO'2007], Thu, 21 Mar 2013 05:49:10 GMT -->
</HTML>