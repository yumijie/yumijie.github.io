<HTML>
<!-- Mirrored from www.my285.com/shishu/mingshi/120.htm by HTTrack Website Copier/3.x [XR&CO'2007], Thu, 21 Mar 2013 05:50:36 GMT -->
<HEAD><meta http-equiv="Content-Type" content="text/html; charset=GB2312"><TITLE>明史_列传第八  诸王五</TITLE>
<META NAME="keywords" CONTENT="张廷玉 明史 列传第八  诸王五">
<META NAME="description" CONTENT="张廷玉 - 明史 - 列传第八  诸王五">

<style>
<!--
#page {position:absolute; z-index:0; left:0px; top:0px}
.tt3 {font: 9pt/12pt "宋体"}
.tt2 {font: 12pt/15pt "宋体"}
a {text-decoration:none}
a:hover {color: blue;text-decoration:underline}
-->
</style>

</head>
<center><script src="http://www.my285.com/41tf/DH1.js"></script></center>
<table border="0" width="100%" cellspacing="0" cellpadding="0" background="../../41tf/bj1.gif">
<tr><td align="center">
<script src="../../41tf/DH0.js"></script></td></tr></table>
<center><script src="../../41tf/DH.js"></script></center>
<div align="center">
<script src="http://www.my285.com/41tf/dd.js"></script>
<script src="http://www.my285.com/41tf/gds.js"></script></div><body text="#000000" aLink=#9900ff link=#006699 vLink=#006699 bgcolor="#F5F8F8" leftmargin="3" topmargin="3" marginheight="3" marginwidth="3">
<TABLE WIDTH="100%" CELLPADDING=10 CELLSPACING=0 BORDER=0>
<TR>
<TD CLASS="tt3" VALIGN="top" width="8%"  ><strong><A HREF="121.htm">后一页</A><BR>
<A HREF="119.htm">前一页</A><BR>

<A HREF="index.htm">回目录</A><BR>
<A HREF="http://www.my285.com/index.htm">回首页</A><BR>
</strong>
</TD>
<TD class="tt2"  width="84%" style="line-height: 150%"><center><FONT style="FONT-SIZE: 16.5pt" COLOR="#FF6666" FACE="楷体_GB2312"><B>列传第八  诸王五</B></center></FONT>
<hr color="#EE9B73" size="1" width="94%">
<BR>
<BR>
　　○世宗诸子
<BR>
　　哀冲太子载基  庄敬太子载  景王载圳  颍王载  戚王载l  蓟王载鲐  均王载鲑
<BR>
　　○穆宗诸子
<BR>
　　宪怀太子翊N  靖王翊铃  潞王翊H
<BR>
　　○神宗诸子
<BR>
　　王常溆  福王常洵  沅王常治  瑞王常浩  惠王常润  桂王常瀛
<BR>
　　○光宗诸子
<BR>
　　简王由学  齐王由楫  怀王田模  湘王由栩  惠王由
<BR>
　　○熹宗诸子
<BR>
　　怀冲太子慈然  悼怀太子慈~  献怀太子慈炅
<BR>
　　○庄烈帝诸子
<BR>
　　太子慈R  怀王慈亘   定王慈炯  永王慈照  悼灵王慈焕  悼怀王
<BR>
　　世宗八子。阎贵妃生哀冲太子载基。王贵妃生庄敬太子载摺６盘后生穆宗。卢靖妃生景王载圳。江肃妃生颍王载。赵懿妃生戚王载l。陈雍妃生蓟王载鲐选Ｕ匀馘生均王载鲑怼
<BR>
　　哀冲太子载基，世宗第一子。生二月而殇。
<BR>
　　庄敬太子载撸世宗第二子。嘉靖十八年，世宗将南巡，立为皇太子，甫四岁，命监国，以大学士夏言为傅。尚书霍韬、郎中邹守益献《东宫圣学图册》，疑为谤讪，几获罪。帝既得方士段朝用，思习修摄术，谕礼部，具皇太子监国仪。太仆卿杨最谏，杖死，监国之议亦罢。赞善罗洪先、赵时春、唐顺之请太子出x，讲学文华殿，皆削籍。太庙成，命太子摄祀。二十八年三月行寇礼，越二日薨。帝命与哀冲太子并建寝园，岁时祭祀，从诸陵后。
<BR>
　　景恭王载圳，世宗第四子。嘉靖十八年册立太子，同日封穆宗裕王、载圳景王。其后太子薨，廷臣言裕王次当立。帝以前太子不永，迟之。晚信方士语，二王皆不得见。载圳既与裕王并出邸，居处衣服无别。载圳年少，左右怀窥觊，语渐闻，中外颇有异论。四十年之国德安。居四年薨。帝谓大学士徐阶曰：“此子素谋夺嫡，今死矣。”初，载圳之O，多请庄田。部议给之。荆州沙市不在请中。中使责市租，知府徐学谟执不与，又取薪税于汉阳之刘家塥，推官吴宗周持之，皆获谴。其他土田湖陂侵入者数万顷。王无子，归葬西山，妃妾皆还居京邸，封除。
<BR>
　　颍殇王载，世宗第五子。生未逾月殇。
<BR>
　　戚怀王载l，世宗第六子。
<BR>
　　蓟哀王载鲐眩世宗第七子。
<BR>
　　均思王载鲑恚世宗第八子。三王俱未逾岁殇，追加封谥。
<BR>
　　穆宗四子。李皇后生宪怀太子翊N，孝定太后生神宗、潞王翊H，其靖王翊铃，母氏无考。
<BR>
　　宪怀太子翊N，穆宗长子。生五岁殇，赠裕世子。隆庆元年追谥。
<BR>
　　靖悼王翊铃，穆宗第二子。生未逾年殇，赠蓝田王。隆庆元年追加封谥。
<BR>
　　潞简王翊H，穆宗第四子。隆庆二年生，生四岁而封。万历十七年之O卫辉。初，翊H以帝母弟居京邸，王店、王庄遍畿内。比之O，悉以还官，遂以内臣司之。皇店、皇庄自此益侈。翊H居O，多请赡田、食盐，无不应者。其后福O遂缘为故事。明初，亲王岁禄外，量给草场牧地，间有以废壤河滩请者，多不及千顷。部臣得执奏，不尽从也。景王就O时，赐予概裁省。楚地旷，多闲田，诏悉予之。景O除，潞得景故籍田，多至四万顷，部臣无以难。至福王常洵之国，版籍更定，民力益绌，尺寸皆夺之民间，海内骚然。论者推原事始，颇以翊H为口实云。翊H好文，性勤饬，恒以岁入输之朝，助工助边无所惜，帝益善之。四十二年，皇太后哀问至，翊H悲恸废寝食，未几薨。
<BR>
　　世子常E幼，母妃李氐理O事。时福王奏请，辄取中旨，帝于王妃奏，亦从中下，示无异同。部臣言：“王妃奏陈四事，如军校月粮之当给发，义和店之预防侵夺，义所当许；至岁禄之欲先给，王庄之欲更设，则不当许。且于王无丝豪益，徒令邸中人日鱼肉小民，饱私囊。将来本支千亿，请索日频，尽天府之版章，给王邸而不足也。”不报。四十六年，常E嗣。崇祯中，流贼扰秦、晋、河北。常E疏告急，言：“卫辉城卑土恶，请选护卫三千人助守，捐岁入万金资饷，不烦司农。”朝廷嘉之。盗发王妃鲒＃常E上言：“贼延蔓渐及江北，凤、泗陵寝可虞，宜早行剿灭。”时诸O中能急国难者，惟周、潞二王云。后贼躏中州，常E流寓于杭。顺治二年六月降于我大清。神宗八子。王太后生光宗。郑贵妃生福王常洵、沅王常治。周端妃生瑞王常浩。李贵妃生惠王常润、桂王常瀛。其王常溆、永思王常溥，母氏无考。
<BR>
　　哀王常溆，神宗第二子。生一岁殇。
<BR>
　　福恭王常洵，神宗第三子。初，王皇后无子，王妃生长子，是为光宗。常洵次之，母郑贵妃最幸。帝久不立太子，中外疑贵妃谋立己子，交章言其事，窜谪相踵，而言者不止。帝深厌苦之。二十九年始立光宗为太子，而封常洵福王，婚费至三十万，营洛阳邸第至二十八万，十倍常制。廷臣请王之O者数十百奏。不报。至四十二年，始令就O。
<BR>
　　先是，海内全盛，帝所遣税使、矿使遍天下，月有进奉，明珠异宝文毳锦绮山积，他搜括赢羡亿万计。至是多以资常洵。临行出宫门，召还数四，期以三岁一入朝。下诏赐庄田四万顷。所司力争，常洵亦奏辞，得减半。中州腴土不足，取山东、湖广田益之。又奏乞故大学士张居正所没产，及江都至太平沿江荻洲杂税，并四川盐井榷茶银以自益。伴读、承奉诸官，假履亩为名，乘传出入河南北、齐、楚间，所至骚动。又请淮盐千三百引，设店洛阳与民市。中使至淮、扬支盐，乾没要求t数倍。而中州旧食河东盐，以改食淮盐故，禁非王肆所出不得鬻，河东引遏不行，边饷由此绌。廷臣请改给王盐于河东，且无与民市。弗听。帝深居久，群臣章奏率不省。独福O使通籍中左门，一日数请，朝上夕报可。四方奸人亡命，探风旨，走利如鹜。如是者终万历之世。
<BR>
　　及崇祯时，常洵地近属尊，朝廷尊礼之。常洵日闭阁饮醇酒，所好惟妇女倡乐。秦中流贼起，河南大旱蝗，人相食，民间藉藉，谓先帝耗天下以肥王，洛阳富于大内。援兵过洛者，喧言：“王府金钱百万，而令吾辈枵腹死贼手。”南京兵部尚书吕维祺方家居，闻之惧，以利害告常洵，不为意。十三年冬，李自成连舀永宁、宜阳。明年正月，参政王胤昌帅众警备，总兵官王绍禹，副将刘见义、罗泰各引兵至。常洵召三将入，赐宴加礼。越数日，贼大至，攻城。常洵出千金募勇士，缒而出，用矛入贼营，贼稍却。夜半，绍禹亲军从城上呼贼相笑语，挥刀杀守堞者，烧城楼，开北门纳贼。常洵缒城出，匿迎恩寺。翌日，贼迹而执之，遂遇害。两承奉伏尸哭，贼壑去。承奉呼曰：“王死某不愿生，乞一棺收王骨，粉无所恨。”贼义而许之。桐棺一寸，载以断车，两人即其旁自缢死。王妃邹氏及世子由崧走怀庆。贼火王宫，三日不绝。事闻，帝震悼，辍朝三日，令河南有司改殡。
<BR>
　　十六年秋七月，由崧袭封，帝亲择宫中宝玉带赐之。明年三月，京师失守，由崧与潞王常E俱避贼至淮安。四月，凤阳总督马士英等迎由崧入南京。五月庚寅，称监国。以兵部尚书史可法、户部尚书高弘图及士英俱为大学士，士英仍督凤阳军务。壬寅自立于南京，伪号弘光。史可法督师江北。召士英入，分淮、扬、凤、庐为四镇，以总兵官黄得功、刘良佐、刘泽清、高杰领之。
<BR>
　　由崧性弱，湛于酒色声伎，委任士英及士英党阮大铖，擢至兵部尚书，巡阅江防。二人日以鬻官爵、报私憾为事。事详诸臣传中。未几，有王之明者，诈称庄烈帝太子，下之狱。又有妇童氏，自称由崧妃，亦下狱。于是中外哗然。明年三月，宁南侯左良玉举兵武昌，以救太子诛士英为名，顺流东下。阮大铖、黄得功等帅师御之。而我大清兵以是年五月己丑渡江。辛卯夜，由崧走太平，盖趋得功军也。壬辰，士英挟由崧母妃奔杭州。癸巳，由崧至芜湖。丙申，大兵至南京城北，文武官出降。丙午，执由崧至南京。九月甲寅，以归京师。
<BR>
　　沅怀王常治，神宗第四子。生一岁殇。
<BR>
　　瑞王常浩，神宗第五子。初，太子未立，有三王并封之旨，盖谓光宗、福王及常浩也。寻以群臣争，遂寝。二十九年，东宫立，与福、惠、桂三王同日封。常洵以长，先之O。常浩年已二十有五，尚末选婚。群臣交章言，率不报，而日索部帑为婚费，赢十八万，藏宫中，且言冠服不能备。天启七年之O汉中。崇祯时，流寇剧，封地当贼冲。七年上书言：“臣托先帝骨肉，获奉西O，未期年而寇至。比西贼再渡河，阑入汉兴，破洵阳，逼兴安，紫阳、平利、白河相继陷没。督臣洪承畴单骑裹甲出入万山，贼始败遁。臣捐犒军振饥银七千余两。此时抚臣练国事移兵商、洛，按臣范复粹驰赴汉中，近境稍宁。既而凤县再陷，蜀贼入秦州，楚贼上兴安。六月遂犯郡界，幸诸将凭江力拒，贼方稍退。臣在万山绝谷中，贼四面至，覆亡无日。臣肺腑至亲，O封最僻，而于寇盗至迫，惟陛下哀怜。”常浩在宫中，衣服礼秩降等，好佛不近女色。及寇逼秦中，将吏不能救，乞师于蜀。总兵官侯良柱援之，遂奔重庆。陇西士大夫多挈家以从。十七年，张献忠陷重庆，被执，遇害。时天无云而雷者三，从死者甚众。
<BR>
　　惠王常润，神宗第六子。福王之O，内廷蓄积为空。中官藉诸王冠婚，索部帑以实宫中，所需辄数十万，珠宝称是。户部不能给。常润与弟常瀛年二十，皆未选婚。其后兵事亟，始灭杀成礼。天启七年之O荆州。崇祯十五年十二月，李自成再破夷陵、荆门，常润走湘潭，自成入荆州据之。常润之渡湘也，遇风于陵阳矶，宫人多漂没，身仅以免，就吉王于长沙。十六年八月，张献忠陷长沙，常润走衡州，就桂王。衡州继陷，与吉王、桂王走永州。巡按御史刘熙祚遣人护三王入广西，以身当贼。永州陷，熙祚死之。
<BR>
　　桂端王常瀛，神宗第七子。天启七年之O衡州。崇祯十六年，衡州陷，与吉、惠二王同走广西，居梧州。
<BR>
　　大清顺治二年，大兵平江南，福王就擒。在籍尚书陈子壮等将奉常瀛监国，会唐王自立于福建，遂寝。是年，薨于苍梧。
<BR>
　　世子已先卒，次子安仁王由爱亦未几卒。次由榔，崇祯时，封永明王。
<BR>
　　三年八月，大兵取汀州，执唐王聿键。于是两广总督丁魁楚、广西巡抚瞿式耜、巡按王化澄与旧臣吕大器等共推由榔监国。母妃王氏曰：“吾儿不胜此，愿更择可者。”魁楚等意益坚，合谋迎于梧。十月十四日监国肇庆，以魁楚、大器、式耜为大学士，余授官有差。是月大兵取赣州，内侍王坤仓卒奉由榔仍走梧州，式耜等力争，乃回肇庆。十一月，唐王弟聿钅粤自闽浮海至粤。时闽旧臣苏观生撤兵奔广州，与布政使顾元镜、总兵官林察等谋立聿钅粤，伪号绍武，与由榔相拒。是月由榔亦自立于肇庆，伪号永历，遣兵部侍郎林佳鼎讨聿钅粤。会大兵由福建取广州，执聿钅粤，观生自缢，祭酒梁朝钟、太仆卿霍子衡等俱死。肇庆大震，王坤复奉由榔走梧州。
<BR>
　　明年二月，由平乐、浔州走桂林。魁楚弃由榔，走岑溪，降于大军。既而平乐不守，由榔大恐。会武冈总兵官刘承胤以兵至全州，王坤请赴之。式耜力谏。不听。乃以式耜及总兵官焦琏留守桂林，封陈邦传为思恩侯，守昭平，遂趋承胤军中。三月封承胤安国公，锦衣指挥马吉翔等为伯。承胤挟由榔归武冈，改曰奉天府，政事皆决焉。
<BR>
　　是时，长沙、衡、永皆不守，湖广总督何腾蛟与侍郎严起恒走白牙市。六月，由榔遣官召腾蛟至，密使除承胤，顾承胤势盛，腾蛟复还白牙。大兵由宝庆趋武冈，马吉翔等挟由榔走靖州，承胤举城降。由榔又奔柳州。道出古泥。总兵官侯性、太监庞天寿帅舟师来迎。会天雨饥饿，性供帐甚备。九月，土舍覃鸣珂作乱，大掠城中，矢及由榔舟。先是，大兵趋桂林，焦琏拒守甚力，又广州有警，大兵东向，桂林稍安。既而湖南十三镇将郝永忠、卢鼎等俱奔赴桂林，腾蛟亦至，与式耜议分地给诸将，使各自为守。琏已先复阳朔、平乐，陈邦传复浔州，合兵复梧州，广西全省略定。十二月，由榔返桂林。
<BR>
　　五年二月，大兵至灵川，郝永忠溃于兴安，奔还，挟由榔走柳州。大兵攻桂林，式耜、腾蛟拒战。时南昌金声桓等叛，降于由榔。八月，由榔至肇庆。六年春，大兵下湘潭，何腾蛟死。明年，由榔走梧州。是年十二月，大兵入桂林，瞿式耜及总督张同敞死焉。由榔闻报大惧，自梧州奔南宁。时孙可望已据滇、黔，受封为秦王。八年三月，遣兵来卫，杀严起恒等。
<BR>
　　九年二月，可望迎由榔入安隆所，改曰安龙府。久之，日益穷促，闻李定国与可望有隙，遣使密召定国，以兵来迎。马吉翔党于可望，侦知之，大学士吴贞毓以下十余人皆被杀。事详《贞毓传》。后二年，李定国败于新会，将由安隆入滇。可望患之，促由榔移贵阳就己。由榔故迟行。定国至，遂奉由榔由安南卫走云南，居可望署中，封定国晋王。可望以妻子在滇，未敢动。明年，由榔送其妻子还黔，遂举兵与定国战于三岔。可望将白文选单骑奔定国军。可望败，挈妻子赴长沙大军前降。
<BR>
　　十五年三月，大兵三路入云南。定国厄鸡公背，断贵州道，别将守七星关，抵生界立营，以牵蜀师。大兵出遵义，由水西取乌撒，守将弃关走，李定国连败于安隆，由榔走永昌。明年正月三日，大兵入云南，由榔走腾越。定国败于潞江，又走南甸。二十六日，抵囊木河，是为缅境。缅勒从官尽弃兵仗，始启关，至蛮莫。二月，缅以四舟来迎，从官自觅舟，随行者六百四十余人，陆行者自故岷王子而下九百余人，期会于缅甸。十八日至井亘。黔国公沐天波等谋奉由榔走户、猎二河，不果。五月四日，缅复以舟来迎。明日，发井亘，行三日，至阿瓦。阿瓦者，缅酋所居城也。又五日至赭。陆行者缅人悉掠为奴，多自杀。惟岷王子八十余人流入暹罗。缅人于赭置草屋居由榔，遣兵防之。
<BR>
　　十七年，定国、文选与缅战，索其主，连败缅兵，缅终不肯出由榔。十八年五月，缅酋弟莽猛白代立，绐从官渡河盟。既至，以兵围之，杀沐天波、马吉翔、王维恭、魏豹等四十有二人，详《任国玺传》。存者由榔与其属二十五人。十二月，大兵临缅，白文选自木邦降，定国走景线，缅人以由榔父子送军前。明年四月，死于云南。六月，李定国卒，其子嗣兴等降。
<BR>
　　永思王常溥，神宗第八子。生二岁殇。光宗七子。王太后生熹宗、简王由学。王选侍生齐王由楫。李选侍生怀王由模。刘太后生庄烈皇帝。定懿妃生湘王由栩。敬妃生惠王由觥
<BR>
　　简怀王由学，光宗第二子。生四岁殇。齐思王由楫，光宗第三子。生八岁殇。怀惠王由模，光宗第四子。生五岁殇。湘怀王由栩，光宗第六子。惠昭王由觯光宗第七子。俱早殇。五王皆追加封谥。熹宗三子。怀冲太子慈然，不详其所生母。皇贵妃范氏生悼怀太子慈~。容妃任氏生献怀太子慈炅。
<BR>
　　怀冲太子慈然，熹宗第一子。悼怀太子慈~，熹宗第二子。献怀太子慈炅，熹宗第三子。与怀冲、悼怀皆殇。庄烈帝七子。周皇后生太子慈R、怀隐王慈@、定王慈炯。田贵妃生永王慈荨⒌苛橥醮然馈⒌炕惩跫盎势咦印
<BR>
　　太子慈R，庄烈帝第一子。崇祯二年二月生，三年二月立为皇太子。十年预择东宫侍班讲读官，命礼部尚书姜逢元，詹事姚明恭，少詹王I、屈可伸侍班；礼部侍郎方逢年，谕德项煜，修撰刘理顺，编修吴伟业、杨廷麟、林曾志讲读；编修胡守恒、杨士聪校书。十一年二月，太子出x。十五年正月开讲，阁臣条上讲仪。七月改慈庆宫为端本宫。慈庆，懿安皇后所居也。时太子年十四，议明岁选婚，故先为置宫，而移懿安后于仁寿殿。既而以寇警暂停。京师陷，贼获太子，伪封宋王。及贼败西走，太子不知所终。由崧时，有自北来称太子者，验之，以为驸马都尉王m孙王之明者伪为之，系狱中，南京士民哗然不平。袁继咸及刘良佐、黄得功辈皆上疏争。左良玉起兵亦以救太子为名。一时真伪莫能知也。由崧既奔太平，南京乱兵拥王之明立之。越五日，降于我大清。
<BR>
　　怀隐王慈亘，庄烈帝第二子。殇。
<BR>
　　定王慈炯，庄烈帝第三子。崇祯十四年六月谕礼臣：“朕第三子，年已十龄，敬遵祖制，宜加王号。但既受册封，必具冕服，而《会典》开载，年十二或十五始行冠礼。十龄受封加冠，二礼可并行乎？”于是礼臣历考经传及本朝典故以奏。定于是岁册封，越二年行冠礼。九月封为定王。十一月选新进士为检讨，国子助教等官为待诏，充王讲读官，以两殿中书充侍书。十七年，京师陷，不知所终。
<BR>
　　永王慈荩庄烈帝第四子。崇祯十五年三月封永王。贼陷京师，不知所终。悼灵王慈焕，庄烈帝第五子。生五岁而病，帝视之，忽云：“九莲菩萨言，帝待外戚薄，将尽殇诸子。”遂薨。九莲菩萨者，神宗母，孝定李太后也。太后好佛，宫中像作九莲座，故云。帝念王灵异，封为孺孝悼灵王玄机慈应真君，命礼臣议孝和皇太后、庄妃、懿妃道号。礼科给事中李言：“诸后妃，祀奉先殿，不可崇邪教以乱徽称。”不听。十六年十二月，改封宣显慈应悼灵王，去“真君”号。
<BR>
　　悼怀王，庄烈帝第六子，生二岁殇。第七子，生三岁殇。名俱无考。赞曰：有明诸O，分封而不锡土，列爵而不临民，食禄而不治事。盖矫枉鉴覆，所以杜汉、晋末大之祸，意固善矣。然徒拥虚名，坐縻厚禄，贤才不克自见，知勇无所设施。防闲过峻，法制日增。出城省墓，请而后许，二王不得相见。O禁严密，一至于此。当太祖时，宗O备边，军戎受制，赞仪疏属，且令遍历各国，使通亲亲。然则法网之繁，起自中叶，岂太祖众建屏O初计哉！
 <br>
<br>　　------------------<br>
　　<a href="http://www.my285.com/"><font size="4">梦远书城<font face="楷体_GB2312">my285</font>.com</font></a>
<br>
<hr color="#EE9B73" size="1" width="94%">

</TD>
<TD CLASS="tt3" VALIGN="bottom" width="8%"  ><strong><A HREF="121.htm">后一页</A><BR>
<A HREF="119.htm">前一页</A><BR>

<A HREF="index.htm">回目录</A><BR>
<A HREF="http://www.my285.com/index.htm">回首页</A><BR>
</strong>
</TD>
</TR>
</table>
<div align="center">
<script src="http://www.my285.com/41tf/gdx.js"></script>
<script src="http://www.my285.com/41tf/wd.js"></script></div>


<center><script src="../../41tf/WB.js"></script></center>
<script src="../../41tf/wdp.js"></script>
<script src="../../41tf/wdt.js"></script>
<div style='display:"none"'><script src="../../41tf/tj.js"></script></div>

</body>

<!-- Mirrored from www.my285.com/shishu/mingshi/120.htm by HTTrack Website Copier/3.x [XR&CO'2007], Thu, 21 Mar 2013 05:50:37 GMT -->
</HTML>