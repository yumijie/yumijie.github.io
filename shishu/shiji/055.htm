<html>

<!-- Mirrored from www.my285.com/shishu/shiji/055.htm by HTTrack Website Copier/3.x [XR&CO'2007], Thu, 21 Mar 2013 03:59:43 GMT -->
<head>
<meta http-equiv="Content-Type" content="text/html; charset=gb2312">
<title>梦远书城_史记(集注本) </title>
<link rel="stylesheet" href="images/wyt.css">

</head>
<center><script src="http://www.my285.com/41tf/DH1.js"></script></center>
<table border="0" width="100%" cellspacing="0" cellpadding="0" background="../../41tf/bj1.gif">
<tr><td align="center">
<script src="../../41tf/DH0.js"></script></td></tr></table>
<center><script src="../../41tf/DH.js"></script></center>
<div align="center">
<script src="http://www.my285.com/41tf/dd.js"></script>
<script src="http://www.my285.com/41tf/gds.js"></script></div><body bgcolor="#f7f7e7" topmargin="2" leftmargin="0" rightmargin="0" 
bottommargin="0">

<div align="center"><img src="images/logo.gif" width="165" height="41"></div>
<div align="center"><hr color="#CBE2EC" width=85%></div>
<div align=center><table width=85%>
   <tr><td align=right style="font-size:12pt; color: #2895C3; letter-spacing: 1px; line-height: 25px;">卷五十五&nbsp;&nbsp;留侯世家　第二十五
</span></td></tr></table></div><p>
<div align="center"><center>
<table border="0" width="85%">
  <tr>
    <td style="font-size:12pt; line-height: 150%;"><br>
<br>　　留侯①张良者，②其先韩人也。③大父开地，④相韩昭侯p宣惠王p襄哀王。父平，
相厘王p悼惠王。⑤悼惠王二十三年，平卒。卒二十岁，秦灭韩。良年少，未宦事韩。
韩破，良家僮三百人，弟死不葬，悉以家财求客刺秦王，为韩报仇，以大父p父五世相
韩故。⑥
<br>
<br>　　<span style="font-size:10.5pt;color:'004060'">注①索隐韦昭云“留，今属彭城”。按：良求封留，以始见高祖于留故也。正义括
地志云：“故留城在徐州沛县东南五十五里。今城内有张良庙也。”
<br>
<br>　　注②索隐汉书云字子房。按：王符p皇甫谧并以良为韩之公族，姬姓也。秦索贼急，
乃改姓名。而韩先有张去疾乃张谴，恐非良之先代。
<br>
<br>　　注③索隐良既历代相韩，故知其先韩人。顾氏按：后汉书云“张良出于城父”，城
父县属颍川也。正义括地志云：“城父在汝州郏城县东三十里，韩*(里)**[地]*也。”
<br>
<br>　　注④集解应劭曰：“大父，祖父。开地，名。”
<br>
<br>　　注⑤集解韩系家及系本作桓惠王。
<br>
<br>　　注⑥索隐谓大父及父相韩五王，故云五代。</span>
<br>
<br>　　良尝学礼淮阳。①东见仓海君。②得力士，为铁椎重百二十斤。秦皇帝东游，良与
客狙③击秦皇帝博浪沙中，④误中副车。⑤秦皇帝大怒，大索天下，求贼甚急，为张良
故也。良乃更名姓，亡匿下邳。
<br>
<br>　　<span style="font-size:10.5pt;color:'004060'">注①正义今陈州也。
<br>
<br>　　注②集解如淳曰：“秦郡县无仓海。或曰东夷君长。”索隐姚察以武帝时东夷秽君
降，为仓海郡，或因以名，盖得其近也。正义汉书武帝纪云“*[元朔]*元年，东夷秽君
南闾等降，为仓海郡，今貊秽国”，得之。太史公修史时已降为郡，自书之。括地志云：
“秽貊在高丽南，新罗北，东至大海西。”
<br>
<br>　　注③集解服虔曰：“狙，伺候也。”应劭曰：“狙，七预反，伺也。”徐广曰：“伺候也，音千恕反。”索隐按：应劭云“狙，伺也。”一曰狙，伏伺也，音七豫反。谓狙之伺物，必伏而候之，故今云“狙候”是也。
<br>
<br>　　注④索隐服虔云“地在阳武南”。按：今浚仪西北四十里有博浪城。正义晋地理记
云“郑阳武县有博浪沙”。按：今当官道也。
<br>
<br>　　注⑤索隐按：汉官仪天子属车三十六乘。属车即副车，而奉车郎御而从后。</span>
<br>
<br>　　良尝闲从容①步游下邳②圯上，③有一老父，衣褐，至良所，直堕其履圯下，④顾
谓良曰：“孺子，下取履！”良鄂然，欲殴之。⑤为其老，强忍，下取履。父曰：“履
我！”良业为取履，因长跪履之。⑥父以足受，笑而去。良殊大惊，随目之。父去里所，
复还，⑦曰：“孺子可教矣。后五日平明，与我会此。”良因怪之，跪曰：“诺。”五日平明，良往。父已先在，怒曰：“与老人期，后，何也？”去，曰：“后五日早会。”五日鸡鸣，良往。父又先在，复怒曰：“后，何也？”去，曰：“后五日复早来。”五日，良夜未半往。有顷，父亦来，喜曰：“当如是。”出一编书，⑧曰：“读此则为王者师矣。后十年兴。十三年孺子见我济北，谷城山下黄石即
我矣。”⑨遂去，无他言，不复见。旦日视其书，乃太公兵法也。⑩良因异之，常习诵读之。
<br>
<br>　　<span style="font-size:10.5pt;color:'004060'">注①索隐尝训经也。闲，闲字也。从容，闲暇也。从容谓从任其容止，不矜庄也。
<br>
<br>　　注②索隐邳，被眉反。按：地理志下邳县属东海。又云邳在薛，后徙此。有上邳，
故此曰下邳也。
<br>
<br>　　注③集解徐广曰：“圯，桥也，东楚谓之圯。音怡。”索隐李奇云“下邳人谓桥为
圯，音怡”。文颖曰“沂水上桥也”。应劭云“沂水之上也”。姚察见史记本有作土旁
者，乃引今会稽东湖大桥名为灵圯。圯亦音夷，理或然也。
<br>
<br>　　注④索隐崔浩云“直犹故也”，亦恐不然。直言正也，谓至良所正堕其履也。
<br>
<br>　　注⑤集解徐广曰：“一云‘良怒，欲骂之’。”索隐殴音乌后反。
<br>
<br>　　注⑥索隐业犹本先也。谓良心先已为取履，故遂跪而履之。
<br>
<br>　　注⑦集解徐广曰：“一曰‘为其老，强忍，下取履，因进之。父以足受，笑而去。
良殊大惊。父去里所，复还’。”
<br>
<br>　　注⑧集解徐广曰：“编，一作‘篇’。”
<br>
<br>　　注⑨正义括地志云：“谷城山一名黄山，在济州东阿县东。济州，故济北郡。孔文祥云‘黄石公*[状]*，须眉皆白，*(状)*杖丹黎，履赤舄’。”
<br>
<br>　　注⑩正义七录云：“太公兵法一三卷。太公，姜子牙，周文王师，封齐侯也。”</span>
<br>
<br>　　居下邳，为任侠。项伯常杀人，从良匿。
<br>
<br>　　后十年，陈涉等起兵，良亦聚少年百余人。景驹自立为楚假王，在留。良欲往从之，
道还沛公。沛公将数千人，略地下邳西，遂属焉。沛公拜良为厩将。①良数以太公兵法
说沛公，沛公善之，常用其策。良为他人者，皆不省。良曰：“沛公殆天授。”②故遂
从之，不去见景驹。
<br>
<br>　　<span style="font-size:10.5pt;color:'004060'">注①集解汉书音义曰：“官名。”
<br>
<br>　　注②索隐殆训近也。</span>
<br>
<br>　　及沛公之薛，见项梁。项梁立楚怀王。良乃说项梁曰：“君已立楚后，而韩诸公子
横阳君成贤，可立为王，益树党。”项梁使良求韩成，立以为韩王。以良为韩申徒，①
与韩王将千余人西略韩地，得数城，秦辄复取之，往来为游兵颍川。
<br>
<br>　　<span style="font-size:10.5pt;color:'004060'">注①集解徐广曰：“即司徒耳，但语音讹转，故字亦随改。”</span>
<br>
<br>　　沛公之从雒阳南出S辕，良引兵从沛公，下韩十余城，击破杨熊军。沛公乃令韩王
成留守阳翟，与良俱南，攻下宛，西入武关。沛公欲以兵二万人击秦i下军，①良说曰：
“秦兵尚强，未可轻。臣闻其将屠者子，贾竖易动以利。愿沛公且留壁，使人先行，为
五万人具食，②益为张旗帜③诸山上，为疑兵，令郦食其持重宝啖秦将。”秦将果畔，
欲连和俱西袭咸阳，沛公欲听之。良曰：“此独其将欲叛耳，恐士卒不从。不从必危，不如因其解④击之。”沛公乃引兵击
秦军，大破之。*(遂)**[逐]*北至蓝田，再战，秦兵竟败。遂至咸阳，秦王子婴降沛公。
<br>
<br>　　<span style="font-size:10.5pt;color:'004060'">注①集解徐广曰：“i音尧。”
<br>
<br>　　注②集解徐广曰：“五，一作‘百’。”
<br>
<br>　　注③索隐音其试二音。
<br>
<br>　　注④索隐谓卒将离心而懈怠。</span>
<br>
<br>　　沛公入秦宫，宫室帷帐狗马重宝妇女以千数，意欲留居之。樊哙谏沛公出舍，沛公
不听。①良曰：“夫秦为无道，故沛公得至此。夫为天下除残贼，宜缟素为资。②今始
入秦，即安其乐，此所谓‘助桀为虐’。且‘忠言逆耳利于行，毒药苦口利于病’，③
愿沛公听樊哙言。”沛公乃还军霸上。
<br>
<br>　　<span style="font-size:10.5pt;color:'004060'">注①集解徐广曰：“一本‘哙谏曰：“沛公欲有天下邪？将欲为富家翁邪？”
<br>
<br>　　沛公曰：“吾欲有天下。”哙曰：“今臣从入秦宫，所观宫室帷帐珠玉重宝钟鼓之
饰，奇物不可胜极，入其后宫，美人妇女以千数，此皆秦所以亡天下也。愿沛公急还霸
上，无留宫中。”沛公不听’。”
<br>
<br>　　注②集解晋灼曰：“资，藉也。欲沛公反秦奢泰，服俭素以为藉也。”
<br>
<br>　　注③索隐按：此语见孔子家语。</span>
<br>
<br>　　项羽至鸿门下，欲击沛公，项伯乃夜驰入沛公军，私见张良，欲与俱去。良曰：“臣为韩王送沛公，今事有急，亡去不义。”乃具以语沛公。沛公大惊，曰：“为将柰何？”良曰：“沛公诚欲倍项羽邪？”沛公曰：“鲰生①教我距关无内诸侯，秦地
可尽王，故听之。”良曰：“沛公自度能却项羽乎？”沛公默然良久，曰：“固不能也。
今为柰何？”良乃固要项伯。项伯见沛公。沛公与饮为寿，结宾婚。令项伯具言沛公不
敢倍项羽，所以距关者，备他盗也。及见项羽后解，语在项羽事中。
<br>
<br>　　<span style="font-size:10.5pt;color:'004060'">注①集解徐广曰：“吕静曰鲰，鱼也，音此垢反。”索隐吕静云“鲰，鱼也，谓小
鱼也，音此垢反”。臣瓒按：楚汉春秋鲰生本姓*(解)**[鲰]*。</span>
<br>
<br>　　汉元年正月，沛公为汉王，王巴蜀。汉王赐良金百溢，珠二斗，良具以献项伯。
<br>
<br>　　汉王亦因令良厚遗项伯，使请汉中地。①项王乃许之，遂得汉中地。汉王之国，良
送至镏校②遣良归韩。良因说汉王曰：“王何不烧绝所过栈道，示天下无还心，以固
项王意。”乃使良还。行，烧绝栈道。
<br>
<br>　　<span style="font-size:10.5pt;color:'004060'">注①集解如淳曰：“本但与巴蜀，故请汉中地。”
<br>
<br>　　注②正义括地志云：“锕仍诹褐锍窍乇蔽迨里南中山。昔秦欲伐蜀，路无由入，
乃刻石为牛五头，置金于后，伪言此牛能屎金，以遗蜀。蜀侯贪，信之，乃令五丁共引
牛，堑山堙谷，致之成都。秦遂寻道伐之，因号曰石牛道。蜀赋以石门在汉中之西，
中之北是。”又云：“斜水源出锍窍匚鞅毖昧肷剑与锼同源而流派。汉书沟洫志示
锼通沔，斜水通渭，皆以行船。”</span>
<br>
<br>　　良至韩，韩王成以良从汉王故，项王不遣成之国，从与俱东。良说项王曰：“汉王
烧绝栈道，无还心矣。”乃以齐王田荣反，书告项王。项王以此无西忧汉心，而发兵北
击齐。
<br>
<br>　　项王竟不肯遣韩王，乃以为侯，又杀之彭城。良亡，闲行归汉王，汉王亦已还定三
秦矣。复以良为成信侯，从东击楚。至彭城，汉败而还。至下邑，汉王下马踞鞍而问曰：
“吾欲捐关以东等弃之，谁可与共功者？”良进曰：“九江王黥布，楚枭将，与项王有
；彭越与齐王田荣反梁地：此两人可急使。而汉王之将独韩信可属大事，当一面。即
欲捐之，捐之此三人，则楚可破也。”汉王乃遣随何说九江王布，而使人连彭越。及魏
王豹反，使韩信将兵击之，因举燕p代p齐p赵。然卒破楚者，此三人力也。
<br>
<br>　　张良多病，未尝特将也，常为画策，时时从汉王。
<br>
<br>　　汉三年，项羽急围汉王荥阳，汉王恐忧，与郦食其谋桡楚权。食其曰：“昔汤伐桀，
封其后于杞。武王伐纣，封其后于宋。今秦失德弃义，侵伐诸侯社稷，灭六国之后，使
无立锥之地。陛下诚能复立六国后世，毕已受印，此其君臣百姓必皆戴陛下之德，莫不
乡风慕义，愿为臣妾。德义已行，陛下南乡称霸，楚必敛衽而朝。”汉王曰：“善。趣
刻印，先生因行佩之矣。”
<br>
<br>　　食其未行，张良从外来谒。汉王方食，曰：“子房前！客有为我计桡楚权者。”
<br>
<br>　　其以郦生语告，曰：“于子房何如？”良曰：“谁为陛下画此计者？陛下事去矣。”
<br>
<br>　　汉王曰：“何哉？”张良对曰：“臣请藉前箸为大王筹之。”①曰：“昔者汤伐桀
而封其后于杞者，度能制桀之死命也。今陛下能制项籍之死命乎？”曰：“未能也。”
“其不可一也。武王伐纣封其后于宋者，度能得纣之头也。今陛下能得项籍之头乎？”
曰：“未能也。”“其不可二也。武王入殷，表商容之闾，②释箕子之拘，③封比干之
墓。今陛下能封圣人之墓，表贤者之闾，式智者之门乎？”曰：“未能也。”“其不可
三也。发钜桥之粟，散鹿台之钱，以赐贫穷。
<br>
<br>　　今陛下能散府库以赐贫穷乎？”曰：“未能也。”“其不可四矣。殷事已毕，偃革
为轩，④倒置干戈，覆以虎皮，以示天下不复用兵。今陛下能偃武行文，不复用兵乎？”
<br>
<br>　　曰：“未能也。”“其不可五矣。休马华山之阳，示以无所为。今陛下能休马无所
用乎？”曰：“未能也。”“其不可六矣。放牛桃林之阴，⑤以示不复输积。今陛下能放牛不复输积乎？”曰：“未能也。”“其不可七矣。且天下游士离其亲
戚，弃坟墓，去故旧，从陛下游者，徒欲日夜望咫尺之地。今复六国，立韩p魏p燕p
赵p齐p楚之后，天下游士各归事其主，从其亲戚，反其故旧坟墓，陛下与谁取天下乎？
其不可八矣。且夫楚唯无强，六国立者复桡而从之，⑥陛下焉得而臣之？诚用客之谋，
陛下事去矣。”汉王辍食吐哺，骂曰：“竖儒，几败而公事！”⑦令趣销印。
<br>
<br>　　<span style="font-size:10.5pt;color:'004060'">注①集解张晏曰：“求借所食之箸用指画也。或曰前世汤武箸明之事，以筹度今时
之不若也。”
<br>
<br>　　注②索隐按：崔浩云“表者，标榜其里门也”。商容，纣时贤人也。韩诗外传曰
“商容执羽钥冯于马徒，欲以化纣而不能，遂去，伏于太行山。武王欲以为三公，固辞
不受”。余解在商纪。
<br>
<br>　　注③集解徐广曰：“释，一作‘式’。拘，一作‘囚’。”
<br>
<br>　　注④集解如淳曰：“革者，革车也；轩者，赤黻乘轩也。偃武备而治礼乐也。”
<br>
<br>　　索隐苏林云：“革者，兵车也；轩者，朱轩皮轩也。谓废兵车而用乘车也。”说文
云：“轩，曲周屏车。”
<br>
<br>　　注⑤索隐按：晋灼云“在弘农乡南谷中”。应劭。十三州记“弘农有桃丘聚，古
桃林也”。山海经云“夸父之山，北有桃林，广三百里”也。
<br>
<br>　　注⑥集解汉书音义曰：“唯当使楚无强，强则六国弱从之。”索隐按：荀悦汉纪说
此事云“独可使楚无强，若强，则六国屈桡而从之”。又韦昭云“今无强楚者，言六国
立必复屈桡从楚”。是二说意同也。
<br>
<br>　　注⑦索隐高祖骂郦生为竖儒，谓此儒生竖子耳。几音祈。几者，殆近也。而公，高
祖自谓也。汉书作“乃公”，乃亦汝也。</span>
<br>
<br>　　汉四年，韩信破齐而欲自立为齐王，汉王怒。张良说汉王，汉王使良授齐王信印，
语在淮阴事中。
<br>
<br>　　其秋，汉王追楚至阳夏南，战不利而壁固陵，诸侯期不至。良说汉王，汉王用其计，
诸侯皆至。语在项籍事中。
<br>
<br>　　汉六年正月，封功臣。良未尝有战斗功，高帝曰：“运筹策帷帐中，决胜千里外，
子房功也。自择齐三万户。”良曰：“始臣起下邳，与上会留，此天以臣授陛下。
<br>
<br>　　陛下用臣计，幸而时中，臣愿封留足矣，不敢当三万户。”乃封张良为留侯，与萧
何等俱封。
<br>
<br>　　六年，上已封大功臣二十余人，其余日夜争功不决，未得行封。上在雒阳南宫，
从复道①望见诸将往往相与坐沙中语。上曰：“此何语？”留侯曰：“陛下不知乎？此
谋反耳。”上曰：“天下属安定，何故反乎？”留侯曰：“陛下起布衣，以此属取天下，
今陛下为天子，而所封皆萧、曹故人所亲爱，而所诛者皆生平所仇怨。今军吏计功，以
天下不足封，此属畏陛下不能尽封，恐又见疑平生②过失及诛，故即相聚谋反耳。”
上乃忧曰：“为之柰何？”留侯曰：“上平生所憎，k臣所共知，谁最甚者？”上曰：
“雍齿与我故，③数尝窘辱我。我欲杀之，为其功多，故不忍。”留侯曰：“今急先封
雍齿以示k臣，k臣见雍齿封，则人人自坚矣。”于是上乃置酒，封雍齿为什方侯，④
而急趣丞相、御史定功行封。
<br>
<br>　　k臣罢酒，皆喜曰：“雍齿尚为侯，我属无患矣。”
<br>
<br>　　<span style="font-size:10.5pt;color:'004060'">注①集解如淳曰：“复音复。上下有道，故谓之复道。”韦昭曰：“阁道。”
<br>
<br>　　注②集解徐广曰：“多作‘生平’。”
<br>
<br>　　注③集解汉书音义曰：“未起时有故怨。”
<br>
<br>　　注④索隐地理志县名，属广汉。什音十。正义括地志云：“雍齿城在益州什邡县南
四十步。汉什邡县，汉初封雍齿为侯国。”</span>
<br>
<br>　　刘敬说高帝曰：“都关中。”上疑之。左右大臣皆山东人，多劝上都雒阳：“雒阳
东有成皋，西有ヶ迹倍河，向伊雒，其固亦足恃。”留侯曰：“雒阳虽有此固，其中
小，不过数百里，田地薄，四面受敌，此非用武之国也。夫关中左ズ，①右陇蜀，②
沃野千里，南有巴蜀之饶，北有胡苑之利，③阻三面而守，独以一面东制诸侯。诸侯安
定，河渭漕挽天下，西给京师；诸侯有变，顺流而下，足以委输。此所谓金城千里，天府之国也，④刘敬说是也。”于是高帝即日驾，西都关中。⑤
<br>
<br>　　<span style="font-size:10.5pt;color:'004060'">注①正义ィ二ド揭玻在洛州永宁县西北二十八里。函谷关在陕州桃林县西南十
二里。
<br>
<br>　　注②正义陇山南连蜀之岷山，故云右陇蜀也。
<br>
<br>　　注③索隐崔浩云：“苑马牧外接胡地，马生于胡，故云胡苑之利。”正义博物志云
“北有胡苑之塞”。按：上郡、北地之北与胡接，可以牧养禽兽，又多致胡马，故谓胡
苑之利也。
<br>
<br>　　注④索隐按：此言“谓”者，皆是依凭古语。言秦有四塞之国，如金城也。
<br>
<br>　　故淮南子云“虽有金城，非粟不守”。又苏秦说秦惠王云“秦地势形便，所谓天府”。
是所凭也。
<br>
<br>　　注⑤索隐按：周礼“二曰询国迁”，乃为大事。高祖□日西迁者，盖谓其日□定计
耳，非□日遂行也。</span>
<br>
<br>　　留侯从入关。留侯性多病，即道引不食谷，①杜门不出岁余。
<br>
<br>　　<span style="font-size:10.5pt;color:'004060'">注①集解汉书音义曰：“服辟谷之药，而静居行气。”</span>
<br>
<br>　　上欲废太子，立戚夫人子赵王如意。大臣多谏争，未能得坚决者也。吕后恐，不知
所为。人或谓吕后曰：“留侯善画计k，上信用之。”吕后乃使建成侯吕泽劫留侯，曰：
“君常为上谋臣，今上欲易太子，君安得高枕而卧乎？”留侯曰：“始上数在困急之中，
幸用臣k。今天下安定，以爱欲易太子，骨肉之闲，虽臣等百余人何益。”吕泽强要曰：
“为我画计。”留侯曰：“此难以口舌争也。顾上有不能致者，天下有四人。①四人者
年老矣，皆以为上慢侮人，故逃匿山中，义不为汉臣。然上高此四人。今公诚能无爱金
玉璧帛，令太子为书，卑辞安车，因使辩士固请，宜来。来，以为客，时时从入朝，令
上见之，则必异而问之。问之，上知此四人贤，则一助也。”于是吕后令吕泽使人奉太
子书，卑辞厚礼，迎此四人。四人至，客建成侯所。
<br>
<br>　　<span style="font-size:10.5pt;color:'004060'">注①索隐四人，四也，谓东园公、绮里季、夏黄公、角里先生。按：陈留志云
“园公姓庾，字宣明，居园中，因以为号。夏黄公姓崔名广，字少通，齐人，隐居夏里
修道，故号曰夏黄公。角里先生，河内轵人，太伯之后，姓周名术，字符道，京师号曰
霸上先生，一曰角里先生”。又孔安国秘记作“禄里”。</span>
<br>
<br>　　此皆王劭据崔氏、周氏系谱及陶元亮四八目而为此说。
<br>
<br>　　汉十一年，黥布反，上病，欲使太子将，往击之。四人相谓曰：“凡来者，将以存
太子。太子将兵，事危矣。”乃说建成侯曰：“太子将兵，有功则位不益太子；
<br>
<br>　　无功还，则从此受祸矣。且太子所与俱诸将，皆尝与上定天下枭将也，今使太子将
之，此无异使羊将狼也，皆不肯为尽力，其无功必矣。臣闻‘母爱者子抱’，①今戚夫
人日夜待御，赵王如意常抱居前，上曰‘终不使不肖子居爱子之上’，明乎其代太子位
必矣。君何不急请吕后承闲为上泣言：‘黥布，天下猛将也，善用兵，今诸将皆陛下故
等夷，②乃令太子将此属，无异使羊将狼，莫肯为用，且使布闻之，则鼓行而西耳。③
上虽病，强载辎车，卧而护之，诸将不敢不尽力。上虽苦，为妻子自强。’”于是吕泽
立夜见吕后，吕后承闲为上泣涕而言，如四人意。上曰：“吾惟竖子固不足遣，而公自
行耳。”于是上自将兵而东，k臣居守，皆送至灞上。留侯病，自强起，至曲邮，④见
上曰：“臣宜从，病甚。楚人剽疾，愿上无与楚人争锋。”因说上曰：“令太子为将军，
监关中兵。”上曰：“子房虽病，强卧而傅太子。”是时叔孙通为太傅，留侯行少傅事。
<br>
<br>　　<span style="font-size:10.5pt;color:'004060'">注①索隐此语出韩子。
<br>
<br>　　注②集解徐广曰：“夷犹侪也。”索隐如淳云：“等夷，言等辈。”
<br>
<br>　　注③集解晋灼曰：“鼓行而西，言无所畏也。”
<br>
<br>　　注④集解司马彪曰：“长安县东有曲邮聚。”索隐邮音尤。按：司马彪汉书郡国志
长安有曲邮聚。今在新丰西，俗谓之邮头。汉书旧仪云“五里一邮，邮人居闲，相去二
里半”。按：邮乃今之候也。</span>
<br>
<br>　　汉十二年，上从击破布军归，疾益甚，愈欲易太子。留侯谏，不听，因疾不视事。
叔孙太傅称说引古今，以死争太子。上详许之，犹欲易之。及燕，置酒，太子侍。四人
从太子，年皆八十有余，须眉白，衣冠甚伟。上怪之，问曰：“彼何为者？”四人前
对，各言名姓，曰东园公，角里先生，绮里季，夏黄公。上乃大惊，曰：“吾求公数岁，
公辟逃我，今公何自从吾儿游乎？”四人皆曰：“陛下轻士善骂，臣等义不受辱，故恐
而亡匿。窃闻太子为人仁孝，恭敬爱士，天下莫不延颈欲为太子死者，故臣等来耳。”
上曰：“烦公幸卒调护太子。”①
<br>
<br>　　<span style="font-size:10.5pt;color:'004060'">注①集解如淳曰：“调护犹营护也。”</span>
<br>
<br>　　四人为寿已毕，趋去。上目送之，召戚夫人指示四人者曰：“我欲易之，彼四人辅
之，羽翼已成，难动矣。吕后真而主矣。”戚夫人泣，上曰：“为我楚舞，吾为若楚歌。”
歌曰：“鸿鹄高飞，一举千里。羽翮已就，横绝四海。横绝四海，当可柰何！虽有D缴，
①尚安所施！”歌数阕，②戚夫人嘘唏流涕，上起去，罢酒。竟不易太子者，留侯本招
此四人之力也。
<br>
<br>　　<span style="font-size:10.5pt;color:'004060'">注①集解韦昭曰：“缴，弋射也。其矢曰D。”索隐马融注周礼云：“D者，缴系
短矢谓之D。”一说云D，一弦，可以仰高射，故云D也。
<br>
<br>　　注②索隐音曲穴反，谓曲终也。说文曰：“阕，事[已闭门]也。”</span>
<br>
<br>　　留侯从上击代，出奇计马邑下，①及立萧何相国，②所与上从容言天下事甚，非
天下所以存亡，故不着。留侯乃称曰：“家世相韩，及韩灭，不爱万金之资，为韩报雠
强秦，天下振动。今以三寸舌③为帝者师，封万户，位列侯，此布衣之极，于良足矣。
愿弃人闲事，欲从赤松子④游耳。”乃学辟⑤谷，道引轻身。⑥会高帝崩，吕后德留侯，
乃强食之，曰：“人生一世闲，如白驹过隙，何至自苦如此乎！”留侯不得已，强听而
食。
<br>
<br>　　<span style="font-size:10.5pt;color:'004060'">注①集解徐广曰：“一云‘出奇计下马邑’。”
<br>
<br>　　注②集解汉书音义曰：“何时未为相国，良劝高祖立之。”
<br>
<br>　　注③索隐春秋纬云：“舌在口，长三寸，象斗玉衡。”
<br>
<br>　　注④索隐列仙传：“神农时雨师也，能入火自烧，昆仑山上随风雨上下也。”
<br>
<br>　　注⑤索隐宾亦反。
<br>
<br>　　注⑥集解徐广曰：“一云‘乃学道引，欲轻举’也。”</span>
<br>
<br>　　后八年卒，谥为文成侯。子不疑代侯。①
<br>
<br>　　<span style="font-size:10.5pt;color:'004060'">注①集解徐广曰：“文成侯立十六年卒，子不疑代立。十年，坐与门大夫吉谋杀故
楚内史，当死，赎为城旦，国除。”</span>
<br>
<br>　　子房始所见下邳圯上老父与太公书者，后十三年从高帝过济北，果见谷城山下黄石，
取而葆祠之。①留侯死，并葬黄石*()*。②每上伏腊，祠黄石。
<br>
<br>　　<span style="font-size:10.5pt;color:'004060'">注①集解徐广曰：“史记珍宝字皆作‘葆’。”
<br>
<br>　　注②正义括地志云：“汉张良墓在徐州沛县东六十五里，与留城相近也。”</span>
<br>
<br>　　留侯不疑，孝文帝五年坐不敬，国除。
<br>
<br>　　太史公曰：学者多言无鬼神，然言有物。①至如留侯所见老父予书，亦可怪矣。②
高祖离困者数矣，而留侯常有功力焉，岂可谓非天乎？上曰：“夫运筹k帷帐之中，决
胜千里外，吾不如子房。”余以为其人计魁梧奇伟，③至见其图，状貌如妇人好女。盖
孔子曰：“以貌取人，失之子羽。”④留侯亦云。
<br>
<br>　　<span style="font-size:10.5pt;color:'004060'">注①索隐按：物谓精怪及药物也。
<br>
<br>　　注②索隐按：诗纬云“风后，黄帝师，又化为老子，以书授张良”。亦异说。
<br>
<br>　　注③集解应劭曰：“魁梧，丘虚壮大之意。”索隐苏林云“梧音忤”。萧该云“今
读为吾，非也”。小颜云“言其可惊悟”。
<br>
<br>　　注④索隐子羽，澹台灭明字也。仲尼弟子传云“状貌甚恶”。又韩子云“子羽有君
子之容，而行不称其貌”，与史记文相反。</span>
<br>
<br>　　【索隐述赞】留侯倜傥，志怀愤惋。五代相韩，一朝归汉。进履宜假，运筹神算。
横阳既立，申徒作I。灞上扶危，固陵静乱。人称三杰，辩推八难。赤松愿游，白驹难
绊。嗟彼雄略，曾非魁岸。

</span></td>
  </tr>
<tr><td align=center><a href="index.htm"><span style="font-size:12pt; color: #2895C3; letter-spacing: 1px; line-height: 25px;">返&nbsp;&nbsp;回</span></a>&nbsp;&nbsp;&nbsp;&nbsp;<a href="056.htm"><span style="font-size:12pt; color: #2895C3; letter-spacing: 1px; line-height: 25px;">下一页</span></a></td></tr>
</table>
</center></div>
<div align="center"><center>
<table border=0 width=100% cellspacing=0 cellpadding=0>

<tr>
 <td  align='center'style="font-size: 11.5pt"><hr width="85%" size="1" 
 color="#CBE2EC"><a href="http://www.my285.com/">梦远书城(<font face="华文新魏">my285.com</font>)</a></td></tr></table>
</center></div>
<div align="center">
<script src="http://www.my285.com/41tf/gdx.js"></script>
<script src="http://www.my285.com/41tf/wd.js"></script></div>


<center><script src="../../41tf/WB.js"></script></center>
<script src="../../41tf/wdp.js"></script>
<script src="../../41tf/wdt.js"></script>
<div style='display:"none"'><script src="../../41tf/tj.js"></script></div>

</body>

<!-- Mirrored from www.my285.com/shishu/shiji/055.htm by HTTrack Website Copier/3.x [XR&CO'2007], Thu, 21 Mar 2013 03:59:43 GMT -->
</html>
