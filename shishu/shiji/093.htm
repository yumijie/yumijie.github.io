<html>

<!-- Mirrored from www.my285.com/shishu/shiji/093.htm by HTTrack Website Copier/3.x [XR&CO'2007], Thu, 21 Mar 2013 04:00:33 GMT -->
<head>
<meta http-equiv="Content-Type" content="text/html; charset=gb2312">
<title>梦远书城_史记(集注本) </title>
<link rel="stylesheet" href="images/wyt.css">

</head>
<center><script src="http://www.my285.com/41tf/DH1.js"></script></center>
<table border="0" width="100%" cellspacing="0" cellpadding="0" background="../../41tf/bj1.gif">
<tr><td align="center">
<script src="../../41tf/DH0.js"></script></td></tr></table>
<center><script src="../../41tf/DH.js"></script></center>
<div align="center">
<script src="http://www.my285.com/41tf/dd.js"></script>
<script src="http://www.my285.com/41tf/gds.js"></script></div><body bgcolor="#f7f7e7" topmargin="2" leftmargin="0" rightmargin="0" 
bottommargin="0">

<div align="center"><img src="images/logo.gif" width="165" height="41"></div>
<div align="center"><hr color="#CBE2EC" width=85%></div>
<div align=center><table width=85%>
   <tr><td align=right style="font-size:12pt; color: #2895C3; letter-spacing: 1px; line-height: 25px;">卷九十三&nbsp;&nbsp;韩信卢绾列传　第三十三
</span></td></tr></table></div><p>
<div align="center"><center>
<table border="0" width="85%">
  <tr>
    <td style="font-size:12pt; line-height: 150%;"><br>
<br>　　韩王信者，①故韩襄王l孙也，②长八尺五寸。及项梁之立楚后怀王也，燕、齐、
赵、魏皆已前王，唯韩无有后，故立韩诸公子横阳君成③为韩王，④欲以抚定韩故地。
项梁败死定陶，成e怀王。沛公引兵击阳城，⑤使张良以韩司徒⑥降下韩故地，得信，
以为韩将，将其兵从沛公入武关。
<br>
<br>　　<span style="font-size:10.5pt;color:'004060'">注①集解徐广曰：“一云‘信都’。”索隐楚汉春秋云韩王信都，恐谬也。诸书不
言有韩信都。案：韩王信初为韩司徒，后讹云“申徒”，因误以为韩王名耳。
<br>
<br>　　注②集解张晏曰：“孺子为l。”索隐张晏云“庶子为l子”。何休注公羊以为
“l，贱子，犹之伐木有l生也”。汉书晁错云“l子悼惠王”是也。
<br>
<br>　　注③正义故横城在宋州宋城县西南三十里。
<br>
<br>　　注④集解徐广曰：“二年六月也。都阳翟。”
<br>
<br>　　注⑤正义河南县也。
<br>
<br>　　注⑥集解徐广曰：“他本多作‘申徒’，申与司声相近，字由此错乱耳。今有申徒，
云是司徒之后，言司声转为申。”</span>
<br>
<br>　　沛公立为汉王，韩信从入汉中，乃说汉王曰：“项王王诸将近地，而王独远居此，
此左迁也。士卒皆山东人，而望归，①及其锋东乡，②可以争天下。”
<br>
<br>　　汉王还定三秦，乃许信为韩王，先拜信为韩太尉，将兵略韩地。
<br>
<br>　　<span style="font-size:10.5pt;color:'004060'">注①索隐音企，起踵也。正义音岐。
<br>
<br>　　注②集解文颖曰：“锋锐欲东向。”索隐按：姚氏云“军中将士气锋”。韦昭曰
“其气锋锐欲东也”。</span>
<br>
<br>　　项籍之封诸王皆就国，韩王成以不从无功，不遣就国，更以为列侯。①及闻汉遣韩
信略韩地，乃令故项籍游吴时吴令郑昌②为韩王以距汉。汉二年，韩信略定韩十余城。
汉王至河南，韩信急击韩王昌阳城。昌降，汉王乃立韩信为韩王，③常将韩兵从。三年，
汉王出荥阳，韩王信、周苛等守荥阳。及楚败荥阳，信降楚，已而得亡，复归汉，汉复
立以为韩王，竟从击破项籍，天下定。五年春，遂与剖符为韩王，王颍川。
<br>
<br>　　<span style="font-size:10.5pt;color:'004060'">注①集解徐广曰：“元年十一月，诛成。”S案：汉书曰“封为穰侯”。索隐地理
志穰县属南阳。
<br>
<br>　　注②正义项籍在吴时，昌为吴县令。
<br>
<br>　　注③集解徐广曰：“二年十一月。”</span>
<br>
<br>　　明年春，①上以韩信材武，所王北近巩、洛，南迫宛、叶，东有淮阳，皆天下劲兵
处，乃诏徙韩王信王太原以北，备御胡，都晋阳。信上书曰：“国被边，②匈奴数入，
晋阳③去塞远，请治马邑。”④上许之，信乃徙治马邑。秋，匈奴冒顿⑤大围信，信数使使胡求和解。汉发兵救之，疑信数闲使，有二心，
使人责让信。信恐诛，因与匈奴约共攻汉，反，以马邑降胡，击太原。
<br>
<br>　　<span style="font-size:10.5pt;color:'004060'">注①集解徐广曰：“□五年之二月。”S案：汉书曰“六年春”。
<br>
<br>　　注②集解李奇曰：“被音‘被马’*[之‘被’]*也。”
<br>
<br>　　注③正义并州。
<br>
<br>　　注④正义朔州。
<br>
<br>　　注⑤索隐上音墨，又音莫报反。</span>
<br>
<br>　　七年冬，上自往击，破信军铜L，①斩其将王喜。信亡走匈奴。*(与)*其与白土人
②曼丘臣、王黄等立赵苗裔赵利为王，复收信败散兵，而与信及冒顿谋攻汉。匈奴仗左
右贤王将万余骑与王黄等屯广武以南，③至晋阳，与汉兵战，汉大破之，追至于离石，
④复破之。匈奴复聚兵楼烦⑤西北，汉令车骑击破匈奴。匈奴常败走，汉乘胜追北，闻
冒顿居代*(上)*谷，⑥高皇帝居晋阳，使人视冒顿，还报曰“可击”。上遂至平城。⑦
上出白登，⑧匈奴骑围上，上乃使人厚遗阏氏。⑨阏氏乃说冒顿曰：“今得汉地，犹不
能居；且两主不相厄。”居七日，胡骑稍引去。时天大雾，汉使人往来，胡不觉。护军
中尉陈平言上曰：“胡者全兵，⑩请令强弩傅两矢外向，⑾徐行出围。”入平城，
汉救兵亦到，胡骑遂解去。汉亦罢兵归。韩信为匈奴将兵往来击边。
<br>
<br>　　<span style="font-size:10.5pt;color:'004060'">注①正义潞州县。
<br>
<br>　　注②集解张晏曰：“白土，县名，属上郡。”
<br>
<br>　　注③正义广武故城在代州e门县界也。
<br>
<br>　　注④正义石州县。
<br>
<br>　　注⑤正义e门郡楼烦县。
<br>
<br>　　注⑥正义今妫州。
<br>
<br>　　注⑦正义朔州定襄县是也。
<br>
<br>　　注⑧集解服虔曰：“白登，台名，去平城七里。”如淳曰：“平城旁之高地，若丘
陵也。”索隐姚氏案：北疆记“桑干河北有白登山，冒顿围汉高之所，今犹有垒壁。”
<br>
<br>　　注⑨正义阏，于连反，又音燕。氏音支。单于嫡妻号，若皇后。
<br>
<br>　　注⑩集解汉书音义曰：“言唯弓矛，无杂仗也。”
<br>
<br>　　注⑾索隐传音附。</span>
<br>
<br>　　汉十年，信令王黄等说误陈g。十一年春，故韩王信复与胡骑入居参合，①距汉。
汉使柴将军击之，②遗信书曰：“陛下宽仁，诸侯虽有畔亡，而复归，辄复故位号，不
诛也。大王所知。今王以败亡走胡，非有大罪，急自归！”韩王信报曰：“陛下擢仆起
闾巷，南面称孤，此仆之幸也。荥阳之事，仆不能死，囚于项籍，此一罪也。及寇攻马
邑，仆不能坚守，以城降之，此二罪也。今反为寇将兵，与将军争一旦之命，此三罪也。
夫种、蠡无一罪，身死亡；③今仆有三罪于陛下，而欲求活于世，此伍子胥所以偾于吴
也。④今仆亡匿山谷闲，旦暮乞贷蛮夷，仆之思归，如痿人不忘起，⑤盲者不忘视也，
势不可耳。”遂战。柴将军屠参合，斩韩王信。
<br>
<br>　　<span style="font-size:10.5pt;color:'004060'">注①集解苏林曰：“代地也。”正义故城在朔州定襄县北。
<br>
<br>　　注②集解邓展曰：“柴奇也。”索隐应劭云柴武，邓展云柴奇；晋灼云奇，武之子。
应劭说为得，此时奇未为将。
<br>
<br>　　注③集解文颖曰：“大夫种、范蠡也。”
<br>
<br>　　注④索隐苏林曰：“偾音奋。”张晏曰：“偾，僵仆也。”正义信知归汉必死，故
引子胥以为辞。
<br>
<br>　　注⑤索隐痿，耳谁反。旧音耳睡反，于义为疏。张揖云“痿不能起”，哀帝纪云
“帝□位痿痹”是也。</span>
<br>
<br>　　信之入匈奴，与太子俱；及至颓当城，①生子，因名曰颓当。韩太子亦生子，命曰
婴。至孝文十四年，颓当及婴率其降汉。汉封颓当为弓高侯，②婴为襄城侯。③吴楚
军时，弓高侯功冠诸将。④传子至孙，孙无子，失侯。婴孙以不敬失侯。⑤颓当l孙韩嫣，⑥贵幸，名富显于当世。其弟说，再封，数称将军，卒为案道侯。子代，⑦岁余坐法死。后岁余，说孙曾⑧拜为龙己睿续说后。⑨
<br>
<br>　　<span style="font-size:10.5pt;color:'004060'">注①集解汉书音义曰：“县名。”韦昭曰：“在匈奴地。”
<br>
<br>　　注②集解地理志河闲有弓高县也。索隐地理志属河闲，汉书功臣表属营陵。正义沧州县。
<br>
<br>　　注③索隐案：服虔云“县名。功臣表属魏郡”。
<br>
<br>　　注④集解徐广曰：“谥曰壮。”
<br>
<br>　　注⑤集解徐广曰：“表云婴子泽之，元朔四年不敬国除。”
<br>
<br>　　注⑥集解汉书音义曰：“音‘鄢陵’之‘鄢’。”索隐音偃，又一言反，又休延反，
并通。
<br>
<br>　　注⑦集解徐广曰：“名长君。”
<br>
<br>　　注⑧集解徐广曰：“长君之子也。”索隐徐广曰“长君之子”。案博物志，字季君
也。
<br>
<br>　　注⑨索隐迹五格反。又作“雒”，音洛。龙迹县名。正义史记表、]青传及汉
书表云韩说，元朔五年，从大将军有功，封龙己睿以酎金坐免。元封元年，击东越有
功，封桉道侯。征和二年，孙子曾复封为龙己睢：菏楣Τ急碓莆浜笤年，说孙曾绍封
龙己睢：罕硎且病</span>
<br>
<br>　　卢绾者，丰人也，与高祖同里。卢绾亲与高祖太上皇相爱，①及生男，高祖、卢绾
同日生，里中持羊酒贺两家。及高祖、卢绾壮，俱学书，又相爱也。里中嘉两家亲相爱，
生子同日，壮又相爱，复贺两家羊酒。高祖为布衣时，有吏事辟匿，卢绾常随出入上下。
及高祖初起沛，卢绾以客从，入汉中为将军，常侍中。从东击项籍，以太尉常从，出入
卧内，衣被饮食赏赐，k臣莫敢望，虽萧曹等，特以事见礼，至其亲幸，莫及卢绾。绾
封为长安侯。长安，故咸阳也。②
<br>
<br>　　<span style="font-size:10.5pt;color:'004060'">注①集解如淳曰：“亲谓父也。”
<br>
<br>　　注②正义秦咸阳在渭北，长安在渭南，萧何起未央宫处也。</span>
<br>
<br>　　汉五年冬，以破项籍，乃使卢绾别将，与刘贾击临江王共尉，①破之。七月还，从
击燕王臧荼，臧荼降。高祖已定天下，诸侯非刘氏而王者七人。欲王卢绾，为k臣觖望。
②及虏臧荼，乃下诏诸将相列侯，择k臣有功者以为燕王。
<br>
<br>　　k臣知上欲王卢绾，皆言曰：“太尉长安侯卢绾常从平定天下，功最多，可王燕。”
<br>
<br>　　诏许之。汉五年八月，乃立虏绾为燕王。诸侯王得幸莫如燕王。
<br>
<br>　　<span style="font-size:10.5pt;color:'004060'">注①集解李奇曰：“共敖子。”
<br>
<br>　　注②集解如淳曰：“觖音‘决别’之‘决’。望犹怨也。”瓒曰：“觖谓相觖而怨
望也。”韦昭曰：“觖犹冀也。”索隐服虔音决。觖望犹怨望也。又音企。韦昭音冀。</span>
<br>
<br>　　汉十一年秋，陈g反代地，高祖如邯郸击g兵，燕王绾亦击其东北。当是时，陈g
使王黄求救匈奴。燕王绾亦使其臣张胜于匈奴，言g等军破。张胜至胡，故燕王臧茶子
衍出亡在胡，见张胜曰：“公所以重于燕者，以习胡事也。燕所以久存者，以诸侯数反，
兵连不决也。今公为燕欲急灭g等，g等已尽，次亦至燕，公等亦且为虏矣。公何不令
燕且缓陈g而与胡和？事宽，得长王燕；即有汉急，可以安国。”张胜以为然，乃私令
匈奴助g等击燕。燕王绾疑张胜与胡反，上书请族张胜。胜还，具道所以为者。燕王寤，
乃诈论它人，脱胜家属，使得为匈奴闲，而阴使范齐之陈g所，欲令久亡，①连兵勿决。
<br>
<br>　　<span style="font-size:10.5pt;color:'004060'">注①集解晋灼曰：“使陈g久亡畔。”</span>
<br>
<br>　　汉十二年，东击黥布，g常将兵居代，汉使樊哙击斩g。其裨将降，言燕王绾使范
齐通计谋于g所。高祖使使召卢绾，绾称病。上又使辟阳侯审食其p御史大夫赵尧往迎
燕王，因验问左右。绾愈恐，闭匿，谓其幸臣曰：“非刘氏而王，独我与长沙耳。往年
春，汉族淮阴，夏，诛彭越，皆吕后计。今上病，属任吕后。吕后妇人，专欲以事诛异
姓王者及大功臣。”乃遂称病不行。其左右皆亡匿。语颇泄，辟阳侯闻之，归具报上，
上益怒。又得匈奴降者，降者言张胜亡在匈奴，为燕使。于是上曰：“卢绾果反矣！”
<br>
<br>　　使樊哙击燕。燕王绾悉将其宫人家属骑数千居长城下，侯伺，幸上病愈，自入谢。
四月，高祖崩，卢绾遂将其亡入匈奴，匈奴以为东胡卢王。绾为蛮夷所侵夺，常思复
归。居岁余，死胡中。
<br>
<br>　　高后时，卢绾妻子亡降汉，会高后病，不能见，舍燕邸，为欲置酒见之。高祖竟崩，
不得见。卢绾妻亦病死。
<br>
<br>　　孝景中六年，卢绾孙他之，①以东胡王降，②封为亚谷侯。③
<br>
<br>　　<span style="font-size:10.5pt;color:'004060'">注①正义他，徒何反。
<br>
<br>　　注②集解如淳曰：“为东胡王来降也。汉纪东胡，乌丸也。”
<br>
<br>　　注③集解徐广曰：“亚，一作‘恶’。”正义汉表在河内。</span>
<br>
<br>　　陈g者，宛朐人也，①不知始所以得从。及高祖七年冬，韩王信反，入匈奴，上至
平城还，乃封g为列侯，②以赵相国将监赵p代边兵，边兵皆属焉。
<br>
<br>　　<span style="font-size:10.5pt;color:'004060'">注①索隐地理志属济阴。下又云“梁人”，是褚先生之说异也。正义宛朐，曹州县
也。太史公云“陈g，梁人”。按：宛朐，六国时属梁。
<br>
<br>　　注②集解徐广曰：“功臣表曰陈g以特将将卒五百人，前元年从起宛朐，至霸上，
为侯，以游击将军别定代，已破臧荼，封g为阳夏侯。”</span>
<br>
<br>　　g常告归过赵，赵相周昌见g宾客随之者千余乘，邯郸官舍皆满。g所以待宾客布
衣交，皆出客下。①g还之代，周昌乃求入见。见上，具言g宾客盛甚，擅兵于外数岁，
恐有变。上乃令人覆案g客居代者财物诸不法事，多连引g。
<br>
<br>　　g恐，阴令客通使王黄p曼丘臣所。②及高祖十年七月，太上皇崩，使人召g，g
称病甚。九月，遂与王黄等反，自立为代王，劫略赵p代。
<br>
<br>　　<span style="font-size:10.5pt;color:'004060'">注①正义言屈己礼之，不用富贵自尊大。
<br>
<br>　　注②正义二人韩王信将。</span>
<br>
<br>　　上闻，乃赦赵p代吏人为g所诖误劫略者，皆赦之。上自往，至邯郸，喜曰：“g
不南据漳水，北守邯郸，知其无能为也。”赵相奏斩常山守p尉，曰：“常山二十五城，
g反，亡其二十城。”上问曰：“守p尉反乎？”对曰：“不反。”上曰：“是力不足
也。”赦之，复以为常山守p尉。上问周昌曰：“赵亦有壮士可令将者乎？”对曰：
“有四人。”四人谒，上谩骂曰：“竖子能为将乎？”四人X伏。上封之各千户，以为
将。左右谏曰：“从入蜀p汉，伐楚，功未行，今此何功而封？”上曰：“非若所知！
陈g反，邯郸以北皆g有，吾以羽檄征天下兵，①未有至者，今唯独邯郸中兵耳。吾胡
爱四千户封四人，不以慰赵子弟！”皆曰：“善。”于是上曰：“陈g将谁？”曰：
“王黄p曼丘臣，皆故贾人。”上曰：“吾知之矣。”乃各以千金购黄p臣等。
<br>
<br>　　<span style="font-size:10.5pt;color:'004060'">注①集解魏武帝奏事曰：“今边有小警，辄露檄插羽，飞羽檄之意也。”S案：推其言，则以鸟羽插檄书，谓之羽檄，取其急速若飞鸟也。</span>
<br>
<br>　　十一年冬，汉兵击斩陈g将侯敞p王黄于曲逆下，①破g将张春于聊城，②斩首万
余。太尉勃入定太原p代地。十二月，上自击东垣，东垣不下，卒骂上；
<br>
<br>　　东垣降，卒骂者斩之，不骂者黥之。更命东垣为真定。王黄p曼丘臣其麾下受购赏
之，皆生得，以故陈g军遂败。
<br>
<br>　　<span style="font-size:10.5pt;color:'004060'">注①正义定州北平县东南十五里蒲阴故城是也。
<br>
<br>　　注②正义博州县。</span>
<br>
<br>　　上还至洛阳。上曰：“代居常山北，赵乃从山南有之，远。”乃立子恒为代王，①
都中都，②代pe门皆属代。
<br>
<br>　　<span style="font-size:10.5pt;color:'004060'">注①集解徐广曰：“十一年正月。”
<br>
<br>　　注②正义中都故城在汾州平遥县西南十二里。</span>
<br>
<br>　　高祖十二年冬，樊哙军卒追斩g于灵丘。①
<br>
<br>　　<span style="font-size:10.5pt;color:'004060'">注①正义蔚州是。</span>
<br>
<br>　　太史公曰：韩信p卢绾非素积德累善之世，徼一时权变，以诈力成功，遭汉初定，
故得列地，南面称孤。内见疑强大，外倚蛮貊以为援，是以日疏自危，事穷智困，卒赴
匈奴，岂不哀哉！陈g，梁人，其少时数称慕魏公子；及将军守边，招致宾客而下士，
名声过实。周昌疑之，疵瑕颇起，惧祸及身，邪人进说，遂陷无道。于戏悲夫！夫计之
生孰成败于人也深矣！
<br>
<br>　　【索隐述赞】韩襄遗l，始从汉中。剖符南面，徙邑北通。颓当归国，龙雒有功。
卢绾亲爱，k臣莫同。旧燕是王，东胡计穷。
</span></td>
  </tr>
<tr><td align=center><a href="index.htm"><span style="font-size:12pt; color: #2895C3; letter-spacing: 1px; line-height: 25px;">返&nbsp;&nbsp;回</span></a>&nbsp;&nbsp;&nbsp;&nbsp;<a href="094.htm"><span style="font-size:12pt; color: #2895C3; letter-spacing: 1px; line-height: 25px;">下一页</span></a></td></tr>
</table>
</center></div>
<div align="center"><center>
<table border=0 width=100% cellspacing=0 cellpadding=0>

<tr>
 <td  align='center'style="font-size: 11.5pt"><hr width="85%" size="1" 
 color="#CBE2EC"><a href="http://www.my285.com/">梦远书城(<font face="华文新魏">my285.com</font>)</a></td></tr></table>
</center></div>
<div align="center">
<script src="http://www.my285.com/41tf/gdx.js"></script>
<script src="http://www.my285.com/41tf/wd.js"></script></div>


<center><script src="../../41tf/WB.js"></script></center>
<script src="../../41tf/wdp.js"></script>
<script src="../../41tf/wdt.js"></script>
<div style='display:"none"'><script src="../../41tf/tj.js"></script></div>

</body>

<!-- Mirrored from www.my285.com/shishu/shiji/093.htm by HTTrack Website Copier/3.x [XR&CO'2007], Thu, 21 Mar 2013 04:00:34 GMT -->
</html>
