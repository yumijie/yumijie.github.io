<html>

<!-- Mirrored from www.my285.com/shishu/shiji/002.htm by HTTrack Website Copier/3.x [XR&CO'2007], Thu, 21 Mar 2013 03:58:47 GMT -->
<head>
<meta http-equiv="Content-Type" content="text/html; charset=gb2312">
<title>梦远书城_史记(集注本) </title>
<link rel="stylesheet" href="images/wyt.css">

</head>
<center><script src="http://www.my285.com/41tf/DH1.js"></script></center>
<table border="0" width="100%" cellspacing="0" cellpadding="0" background="../../41tf/bj1.gif">
<tr><td align="center">
<script src="../../41tf/DH0.js"></script></td></tr></table>
<center><script src="../../41tf/DH.js"></script></center>
<div align="center">
<script src="http://www.my285.com/41tf/dd.js"></script>
<script src="http://www.my285.com/41tf/gds.js"></script></div><body bgcolor="#f7f7e7" topmargin="2" leftmargin="0" rightmargin="0" 
bottommargin="0">

<div align="center"><img src="images/logo.gif" width="165" height="41"></div>
<div align="center"><hr color="#CBE2EC" width=85%></div>
<div align=center><table width=85%>
   <tr><td align=right style="font-size:12pt; color: #2895C3; letter-spacing: 1px; line-height: 25px;">卷二&nbsp;夏本纪　第二
</span></td></tr></table></div><p>
<div align="center"><center>
<table border="0" width="85%">
  <tr>
    <td style="font-size:12pt; line-height: 150%;"><br>
<br>　　夏禹，①名曰文命。②禹之父曰鲧，鲧之父曰帝颛顼，③颛顼之父曰昌意，昌意之
父曰黄帝。禹者，黄帝之玄孙而帝颛顼之孙也。禹之曾大父昌意及父鲧皆不得在帝位，
为人臣。
<br>
<br>　　<span style="font-size:10.5pt;color:'004060'">注①集解谥法曰：“受禅成功曰禹。”正义夏者，帝禹封国号也。帝王纪云：
“禹受封为夏伯，在豫州外方之南，今河南阳翟是也。”
<br>
<br>　　注②索隐尚书云“文命敷于四海”，孔安国云“外布文德教命”，不云是禹名。
<br>
<br>　　太史公皆以放勋p重华p文命为尧p舜p禹之名，未必为得。孔又云“虞氏，舜名”，
则尧p禹p汤皆名矣。盖古者帝王之号皆以名，后代因其行，追而为谥。
<br>
<br>　　其实禹是名。故张晏云“少昊已前，天下之号象其德；颛顼已来，天下之号因其名”。
又按：系本“鲧取有辛氏女，谓之女志，是生高密”。宋衷云“高密，禹所封国”。正
义帝王纪云：“父鲧妻修己，见流星贯昴，梦接意感，又吞神珠薏苡，胸坼而生禹。名
文命，字密，身九尺二寸长，本西夷人也。大戴礼云‘高阳之孙，鲧之子，曰文命’。
杨雄蜀王本纪云‘禹本汶山郡广柔县人也，生于石纽’。”括地志云：“茂州汶川县石
纽山在县西七十三里。华阳国志云‘今夷人共营其地，方百里不敢居牧，至今犹不敢放
六畜’。”
<br>
<br>　　按：广柔，隋改曰汶川。
<br>
<br>　　注③索隐皇甫谧云：“鲧，帝颛顼之子，字熙。”又连山易云“鲧封于崇”，故国
语谓之“崇伯鲧”。系本亦以鲧为颛顼子。汉书律历志则云“颛顼五代而生鲧”。按：
鲧既仕尧，与舜代系殊悬，舜即颛顼六代孙，则鲧非是颛顼之子。盖班氏之言近得其实。</span>
<br>
<br>　　当帝尧之时，鸿水①滔天，浩浩怀山襄陵，下民其忧。尧求能治水者，k臣四岳皆
曰鲧可。尧曰：“鲧为人负命毁族，不可。”四岳曰：“等之未有贤于鲧者，愿帝试之。”
于是尧听四岳，用鲧治水。九年而水不息，功用不成。于是帝尧乃求人，更得舜。舜登
用，摄行天子之政，巡狩。行视鲧之治水无状，②乃殛鲧于羽山以死。③天下皆以舜之
诛为是。于是舜举鲧子禹，而使续鲧之业。
<br>
<br>　　<span style="font-size:10.5pt;color:'004060'">注①索隐一作“洪”。鸿，大也。以鸟大曰鸿，小曰e，故近代文字大义者皆作
“鸿”也。
<br>
<br>　　注②索隐言无功状。
<br>
<br>　　注③正义殛音纪力反。鲧之羽山，化为黄熊，入于羽渊。熊音乃来反，下三点为三
足也。束h发蒙纪云：“□三足曰熊。”</span>
<br>
<br>　　尧崩，帝舜问四岳曰：“有能成美尧之事者使居官？”皆曰：“伯禹为司空，可成
美尧之功。”舜曰：“嗟，然！”命禹：“女平水土，维是勉之。”禹拜稽首，让于契
p后稷p皋陶。舜曰：“女其往视尔事矣。”
<br>
<br>　　禹为人敏给克勤；其不违，其仁可亲，其言可信；声为律，①身为度，②称以出；
③穆穆，为纲为纪。
<br>
<br>　　<span style="font-size:10.5pt;color:'004060'">注①索隐言禹声音应钟律。
<br>
<br>　　注②集解王肃曰：“以身为法度。”索隐按：今巫犹称“禹步”。
<br>
<br>　　注③集解徐广曰：“一作‘士’。”索隐按：大戴礼见作“士”。又一解云，上文
声与身为律度，则权衡亦出于其身，故云“称以出”也。</span>
<br>
<br>　　禹乃遂与益p后稷奉帝命，命诸侯百姓兴人徒以傅土，行山表木，①定高山大川。
②禹伤先人父鲧功之不成受诛，乃劳身焦思，居外十三年，过家门不敢入。薄衣食，致
孝于鬼神。③卑宫室，致费于沟M。④陆行乘车，水行乘船，泥行乘橇，⑤山行乘n。
⑥左准绳，右规矩，⑦载四时，⑧以开九州，通九道，陂九泽，度九山。令益予庶稻，
可种卑湿。命后稷予庶难得之食。食少，调有余相给，以均诸侯。禹乃行相地宜所有
以贡，及山川之便利。
<br>
<br>　　<span style="font-size:10.5pt;color:'004060'">注①集解尚书“傅”字作“敷”。马融曰：“敷，分也。”索隐尚书作“敷土随山
刊木”。今案：大戴礼作“傅土”，故此纪依之。傅即付也，谓付功属役之事。若尚书
作“敷”，敷，分也，谓令人分布理九州之土地也。表木，谓刊木立为表记，与孔注书
意异。
<br>
<br>　　注②集解马融曰：“定其差秩祀礼所视也”。S案：尚书大传曰“高山大川，五岳
p四渎之属”。
<br>
<br>　　注③集解马融曰：“祭祀丰e。”
<br>
<br>　　注④集解包氏曰：“方里为井，井闲有沟，沟广深四尺。十里为成，成闲有M，M
广深八尺。”
<br>
<br>　　注⑤集解徐广曰：“他书或作‘’。”S案：孟康曰“橇形如箕，`行泥上”。
<br>
<br>　　如淳曰“橇音‘茅’之‘’。谓以板置*(其)*泥上以通行路也”。正义按：
<br>
<br>　　橇形如船而短小，两头微起，人曲一，泥上`进，用拾泥上之物。今杭州p温州
海边有之也。
<br>
<br>　　注⑥集解徐广曰：“n，一作‘桥’，音丘遥反。”S案：如淳曰“n车，谓以铁
如锥头，长半寸，施之履下，以上山不蹉跌也”。又音纪录反。正义按：上山，前齿短，
后齿长；下山，前齿长，后齿短也。n音与是同也。
<br>
<br>　　注⑦集解王肃曰：“左右言常用也。”索隐左所运用堪为人之准绳，右所举动必应
规矩也。
<br>
<br>　　注⑧集解王肃曰：“所以行不违四时之宜也。”</span>
<br>
<br>　　禹行自冀州始。冀州：既载①壶口，治梁及岐。②既修太原，至于岳阳。③覃怀致
功，④至于衡漳。⑤其土白壤。⑥赋上上错，⑦田中中，⑧常p]既从，大陆既为。⑨
鸟夷皮服。⑩夹右碣石，⑾入于海。⑿
<br>
<br>　　<span style="font-size:10.5pt;color:'004060'">注①集解孔安国曰：“尧所都也。先施贡赋役载于书也。”郑玄曰：“两河闲曰冀
州。”正义：按理水及贡赋从帝都为始也。黄河自胜州东，直南至华阴，即东至怀州南，
又东北至平州碣石山入海也。东河之西，西河之东，南河之北，皆冀州也。
<br>
<br>　　注②集解郑玄曰：“地理志壶口山在河东北屈县之东南，梁山在左冯翊夏阳，岐山
在右扶风美阳。”索隐郑玄曰：“地理志壶口山在河东北屈县之东南，梁山在左冯翊夏
阳，岐山在右扶风美阳。”正义括地志云：“壶口山在慈州吉昌县西南五十里冀州境也。
梁山在同州韩城县东南十九里，岐山在岐州岐山县东北十里，二山雍州境也”孔安国曰：
“从东循山理水而西也。”
<br>
<br>　　注③集解孔安国曰：“太原今为郡名。太岳在太原西南。山南曰阳。”索隐岳，太
岳，即冀州之镇霍太山也。按：地理志霍太山在河东彘县东。凡如此例，不引书者，皆
地理志文也。正义括地志云：“霍太山在沁州沁原县西七八十里。”
<br>
<br>　　注④集解孔安国曰：“覃怀，近河地名。”郑玄曰：“怀县属河内。”索隐按：
河内有怀县，今验地无名“覃”者，盖“覃怀”二字或当时共为一地之名。
<br>
<br>　　注⑤集解孔安国曰：“漳水横流。”索隐案：孔注以衡为横，非。王肃云“衡，漳，
二水名。”地理志清漳水出上党沾县东北，至阜城县入河。浊漳水出上党长子县东，至
邺入清漳也。正义括地志云：“故怀城在怀州武陟县西十一里。衡漳水在瀛州东北百二
十五里平舒县界也。”
<br>
<br>　　注⑥集解孔安国曰：“土无块曰壤。”
<br>
<br>　　注⑦集解孔安国曰：“上上，第一。错，杂也，杂出第二之赋。”
<br>
<br>　　注⑧集解孔安国曰：“九州之中为第五。”
<br>
<br>　　注⑨集解郑玄曰：“地理志恒水出恒山，]水在灵寿，大陆泽在钜鹿。”索隐此文
改恒山p恒水皆作“常”，避汉文帝讳故也。常水出常山上曲阳县，东入A水。]水出
常山灵寿县，东入池。
<br>
<br>　　郭璞云“大陆，今钜鹿北广河泽是已”。为亦作也。
<br>
<br>　　注⑩集解郑玄曰：“鸟夷，东*(北)**[方]*之民*(赋)**[搏]*食鸟兽者。”
<br>
<br>　　孔安国曰：“服其皮，明水害除。”正义括地志云：“H国，古肃慎也，在京东
北万里已下，东及北各抵大海。其国南有白山，鸟兽草木皆白。其人处山林闲，土气极
寒，常为穴居，以深为贵，至接九梯。养豕，食肉，衣其皮，冬以猪膏涂身，厚数分，
以御风寒。贵臭秽不e，作厕于中，圜之而居。多勇力，善射。弓长四尺，如弩，矢用
，长一尺八寸，青石为镞。葬则交木作颍杀猪积蛏希富者至数百，贫者数十，以
为死人之粮。以土上覆之，以绳系于颉
<br>
<br>　　头出土上，以酒灌酹，绳腐而止，无四时祭祀也。”
<br>
<br>　　注⑾集解孔安国曰：“碣石，海畔之山也。”
<br>
<br>　　注⑿集解徐广曰：“海，一作‘河’。”索隐地理志云“碣石山在北平骊城县西南”。
太康地理志云“乐浪遂城县有碣石山，长城所起”。又水经云“在辽西临渝县南水中”。
盖碣石山有二，此云“夹右碣石入于海”，当是北平之碣石。</span>
<br>
<br>　　济p河维W州：①九河既道，②雷夏既泽，雍p沮会同，③桑土既蚕，于是民得下
丘居土。④其土黑坟，⑤草繇木条。⑥田中下，⑦赋贞，作十有三年乃同。⑧其贡漆丝，
其篚织文。⑨浮于济p漯，通于河。⑩
<br>
<br>　　<span style="font-size:10.5pt;color:'004060'">注①集解郑玄曰：“言W州之界在此两水之闲。”
<br>
<br>　　注②集解马融曰：“九河名徒骇p太史p马颊p覆釜p胡苏p简pep钩盘p鬲津。”
<br>
<br>　　注③集解郑玄曰：“雍水沮水相触而合入此泽中，地理志曰雷泽在济阴城阳县西北。”
索隐尔雅云“水自河出为雍”也。正义括地志云：“雷夏泽在濮州雷泽县郭外西北。雍
p沮二水在雷泽西北平地也。”
<br>
<br>　　注④集解孔安国曰：“大水去，民下丘居平土，就桑蚕。”
<br>
<br>　　注⑤集解孔安国曰：“色黑而坟起。”
<br>
<br>　　注⑥集解孔安国曰：“繇，茂；条，长也。”
<br>
<br>　　注⑦集解孔安国曰：“第六。”
<br>
<br>　　注⑧集解郑玄曰：“贞，正也。治此州正作不休，十三年乃有赋，与八州同，言功
难也。其赋下下。”
<br>
<br>　　注⑨集解孔安国曰：“地宜漆林，又宜桑蚕。织文，锦绮之属，盛之筐篚而贡焉。”
<br>
<br>　　注⑩集解郑玄曰：“地理志云漯水出东郡东武阳。”索隐济水出河东垣县王屋山东，
其流至济阴，故应劭云“济水出平原漯阴县东，漯水出东郡东武阳县北，至千乘县而入
于海”。</span>
<br>
<br>　　海岱维青州：①枰募嚷裕②潍p淄其道。③其土白坟，海滨广舄，④厥田斥卤。
⑤田上下，赋中上。⑥厥贡盐，海物维错，⑦岱畎丝p?p铅p松p怪石，⑧莱夷为
牧，⑨其篚D丝。⑩浮于汶，通于济。⑾
<br>
<br>　　<span style="font-size:10.5pt;color:'004060'">注①集解郑玄曰：“东自海，西至岱。东岳曰岱山。”正义按：舜分青州为营州p
辽西及辽东。
<br>
<br>　　注②集解马融曰：“枰模地名。用功少曰略。”索隐孔安国云：“东表之地称
夷。”按航裎纳惺榧暗勖验并作“禺铁”，在辽西。铁，古“夷”字也?    注③集解郑玄曰：“地理志潍水出琅邪，淄水出泰山莱芜县原山。”索隐潍水出琅邪箕县，北至都昌县入海。淄水出泰山莱芜县原山北，东至博昌县入济也。
<br>
<br>　　正义括地志云：“密州莒县潍山，潍水所出。淄州淄川县东北七十里原山，淄水所
出。俗传云，禹理水功毕，土石黑，数里之中波若漆，故谓之淄水也。”
<br>
<br>　　注④集解徐广曰：“一作‘泽’，又作‘斥’。”
<br>
<br>　　注⑤集解郑玄曰：“斥谓地咸卤。”索隐卤音鲁。说文云：“卤，咸地。东方谓之
斥，西方谓之卤。”
<br>
<br>　　注⑥集解孔安国曰：“田第三，赋第四。”
<br>
<br>　　注⑦集解孔安国曰：“，细葛。错，杂，非一种。”郑玄曰：“海物，海鱼也。
鱼种类尤杂。”
<br>
<br>　　注⑧集解孔安国曰：“畎，谷也。怪异好石似玉者。岱山之谷出此五物，皆贡之。”
<br>
<br>　　注⑨集解孔安国曰：“莱夷，地名，可以牧放。”索隐按：左传云莱人劫孔子，孔
子称“夷不乱华”，又云“齐侯伐莱”，服虔以为东莱黄县是。今按：地理志黄县有莱
山，恐即此地之夷。
<br>
<br>　　注⑩集解孔安国曰：“D桑蚕丝中琴瑟弦。”索隐尔雅云“□，山桑”，是蚕食□
之丝也。
<br>
<br>　　注⑾集解郑玄曰：“地理志汶水出泰山莱芜县原山，西南入济。”</span>
<br>
<br>　　海岱及淮维徐州：①淮p沂其治，蒙p羽其。②大野既都，③东原}平。④其土
赤埴坟，⑤草木渐包。⑥其田上中，赋中中。⑦贡维土五色，⑧羽畎夏狄，⑨峄阳孤桐，
⑩泗滨浮磬，⑾淮夷珠U鱼，⑿其篚玄纤缟。⒀浮于淮p泗，⒁通于河。
<br>
<br>　　<span style="font-size:10.5pt;color:'004060'">注①集解孔安国曰：“东至海，北至岱，南及淮。”
<br>
<br>　　注②集解郑玄曰：“地理志沂水出泰山盖县。蒙，羽，二山名。”孔安国曰：“二水已治，二山可以种。”索隐水经云淮水出南阳平氏县胎簪山，东北过桐柏
山。沂水出泰山盖县艾山，南过下邳县入泗。蒙山在泰山蒙阴县西南。羽山在东海祝其
县南，殛鲧之地。
<br>
<br>　　注③集解郑玄曰：“大野在山阳钜野北，名钜野泽。”孔安国曰：“水所停曰都。”
<br>
<br>　　注④集解郑玄曰：“东原，地名。今东平郡即东原。”索隐张华博物志云：“兖州
东平郡即尚书之东原也。”正义广平曰原。徐州在东，故曰东原。水去已致平复，言可
耕种也。
<br>
<br>　　注⑤集解徐广曰：“埴，黏土也。”
<br>
<br>　　注⑥集解孔安国曰：“渐，长进；包，丛生也。”
<br>
<br>　　注⑦集解孔安国曰：“田第二，赋第五。”
<br>
<br>　　注⑧集解郑玄曰：“土五色者，所以为大社之封。”正义韩诗外传云：“天子社广
五丈，东方青，南方赤，西方白，北方黑，上冒以黄土。将封诸侯，各取方土，苴以白
茅，以为社也。”太康地记云：“城阳姑幕有五色土，封诸侯，锡之茅土，用为社。此
土即禹贡徐州土也。今属密州莒县也。”
<br>
<br>　　注⑨集解孔安国曰：“夏狄，狄，雉名也。羽中旌旄，羽山之谷有之。”
<br>
<br>　　注⑩集解孔安国曰：“峄山之阳特生桐，中琴瑟。”郑玄曰：“地理志峄山在下邳。”
正义括地志云：“峄山在兖州邹县南二十二里。邹山记云‘邹山，古之峄山，言络绎相
连属也。今犹多桐树’。”按：今独生桐，尚征，一偏似琴瑟。
<br>
<br>　　注⑾集解孔安国曰：“泗水涯水中见石，可以为磬。”郑玄曰：“泗水出济阴乘氏
也。”正义括地志云：“泗水至彭城吕梁，出石磬。”
<br>
<br>　　注⑿集解孔安国曰：“淮p夷二水，出珠及美鱼。”郑玄曰：“淮夷，淮水之上
夷民也。”索隐按：尚书云“徂兹淮夷，徐戎并兴”，今徐州言淮夷，则郑解为得。，
一作“n”，并步玄反。U，古“暨”字。U，与也。言夷人所居淮水之处，有此珠
与鱼也。又作“滨”。滨，畔也。
<br>
<br>　　注⒀集解郑玄曰：“纤，细也。祭服之材尚细。”正义玄，黑。纤，细。缟，白缯。
以细缯染为黑色。
<br>
<br>　　注⒁正义括地志云：“泗水源在兖州泗水县东陪尾山。其源有四道，因以为名。”</span>
<br>
<br>　　淮海维扬州：①彭蠡既都，阳鸟所居。②三江既入，③震泽致定。④竹箭既布。⑤
其草惟夭，其木惟乔，⑥其土涂泥。⑦田下下，赋下上上杂。⑧贡金三品，⑨瑶p琨p
竹箭，⑩齿p革p羽p旄，⑾岛夷卉服，⑿其篚织贝，⒀其包橘p柚锡贡。⒁均江海，
通淮。
<br>
<br>　　<span style="font-size:10.5pt;color:'004060'">注①集解孔安国曰：“北据淮，南距海。”
<br>
<br>　　注②集解郑玄曰：“地理志彭蠡泽在豫章彭泽西。”孔安国曰：“随阳之鸟，鸿e
之属，冬月居此泽也。”索隐都，古文尚书作“猪”。孔安国云“水所停曰猪”，郑玄
云“南方谓都为猪”，则是水聚会之义。正义蠡音礼。括地志云：“彭蠡湖在江州浔阳
县东南五十二里。”
<br>
<br>　　注③索隐韦昭云：“三江谓松江p钱唐江p浦阳江。”今按：地理志有南江p中江
p北江，是为三江。其南江从会稽吴县南，东入海。中江从丹阳芜湖县西南，东至会稽
阳羡县入海。北江从会稽毗陵县北，东入海。故下文“东为中江”，又“东为北江”，
孔安国云“有北有中，南可知也。”
<br>
<br>　　注④集解孔安国曰：“震泽，吴南太湖名。言三江已入，致定为震泽。”索隐震，
一作“振”。地理志会稽吴县“故周泰伯所封国，具区在其西，古文以为震泽”。又左
传称“笠泽”，亦谓此也。正义泽在苏州西南四十五里。三江者，在苏州东南三十里，
名三江口。一江西南上七十里至太湖凰山朋以蠼?  一江东南上七十里至白蚬湖，名曰上江，亦曰东江；一江东北下三百余里入海，名曰下江，亦曰娄江：于其分处号曰三江口。顾夷吴地记云“松江东北行七十里，得三江
口。东北入海为娄江，东南入海为东江，并松江为三江”是也。言理三江入海，非入震
泽也。按：太湖西南湖州诸溪从天目山下，西北宣州诸山有溪，并下太湖。太湖东北流，
各至三江口入海。其湖无通彭蠡湖及太湖处，并阻山陆。诸儒及地志等解“三江既入”
皆非也。周礼职方氏云“扬州薮曰具区，川曰三江”。按：五湖p三江者，韦昭注非也。
其源俱不通太湖，引解“三江既入”，失之远矣。五湖者，菱湖p游湖p莫湖p贡湖p
胥湖，皆太湖东岸，五湾为五湖，盖古时应别，今并相连。菱湖在莫厘山东，周回三十
余里，西口阔二里，其口南则莫厘山，北则徐侯山，西与莫湖连。莫湖在莫厘山西及北，
北与胥湖连；胥湖在胥山西，南与莫湖连：各周回五六十里，西连太湖。游湖在北二十
里，在长山东，湖西口阔二里，其口东南岸树里山，西北岸长山，湖周回五六十里。贡
湖在长山西，其口阔四五里，口东南长山，山南即山阳村，西北连常州无锡县老岸，湖
周回一百九十里已上，湖身向东北，长七十余里。
<br>
<br>　　两湖西亦连太湖。河渠书云“于吴则通渠三江p五湖”。货殖传云“夫吴有三江p
五湖之利。”又太史公自□传云“登姑苏，望五湖”是也。
<br>
<br>　　注⑤集解孔安国曰：“水去布生。”
<br>
<br>　　注⑥集解少长曰夭。乔，高也。
<br>
<br>　　注⑦集解马融曰：“渐，洳也。”
<br>
<br>　　注⑧集解孔安国曰：“田第九，赋第七，杂出第六。”
<br>
<br>　　注⑨集解孔安国曰：“金p银p铜。”。郑玄曰：“铜三色也。”
<br>
<br>　　注⑩集解孔安国曰：“瑶，琨，皆美玉也。”
<br>
<br>　　注⑾集解孔安国曰：“象齿p犀皮p鸟羽p旄牛尾也。”正义周礼考工记云：“犀甲七属，兕甲六属。”郭云：“犀似水牛，猪头，大腹，庳，椭角，好食□
也。亦有一角者。”按：西南夷常贡旄牛尾，为旌旗之饰，书诗通谓之旄。
<br>
<br>　　故尚书云“右秉白旄”，诗云“建砩桁浮保皆此牛也。
<br>
<br>　　注⑿集解孔安国曰：“南海岛夷草服葛越。”正义括地志云：“百济国西南渤海中
有大岛十五所，皆邑落有人居，属百济。”又倭国，武皇后改曰日本国，在百济南，隔
海依岛而居，凡百余小国。此皆扬州之东岛夷也。按：东南之夷草服葛越，焦竹之属，
越即苎祁也。
<br>
<br>　　注⒀集解孔安国曰：“织，细缯也。贝，水物也。”郑玄曰：“贝，锦名也。
<br>
<br>　　诗云‘成是贝锦’。凡织者，先染其丝，织之属百济。”又倭国，武皇后改即成[文]
矣。”
<br>
<br>　　注⒁集解孔安国曰：“小曰橘，大曰柚。锡命乃贡，言不常也。”郑玄曰：“有锡则贡之，或时乏则不贡。锡，所以柔金也。”
<br>
<br>　　注⒂集解郑玄曰：“均，读曰沿。沿，顺水行也。”</span>
<br>
<br>　　荆及衡阳维荆州：①江p汉朝宗于海。②九江甚中，③沱p涔已道，④云土p梦为
治。⑤其土涂泥。田下中，赋上下。⑥贡羽p旄p齿p革，金三品，~p干p栝p柏，
⑦砺p砥pep丹，⑧维p，⑨三国致贡其名，⑩包匦菁茅，⑾其篚玄c玑
组，⑿九江入赐大龟。⒀浮于江p沱p涔p*(于)*汉，u于雒，至于南河。
<br>
<br>　　<span style="font-size:10.5pt;color:'004060'">注①集解孔安国曰：“北据荆山，南及衡山之阳。”
<br>
<br>　　注②集解孔安国曰：“二水经此州而入海，有似于朝，百川以海为宗。宗，尊也。”
正义括地志云：“江水源出岷州南岷山，南流至益州，即东南流入蜀，至泸州，东流经
三硖，过荆州，与汉水合。孙卿子云‘江水其源可以滥觞’也。”又云：“汉水源出梁州金牛县东二十八里箜山。”
<br>
<br>　　注③集解孔安国曰：“江于此州界，分为九道，甚得地势之中。”郑玄曰：“地理
志九江在寻阳南，皆东合为大江。”索隐按：寻阳记九江者，乌江p蚌江p乌白江p嘉
靡江p沙江p畎江p廪江p堤江p江。又张浈九江图所载有三里p五畎p乌土p白蚌。
九江之名不同。
<br>
<br>　　注④集解孔安国曰：“沱，江别名。涔，水名。”郑玄曰：“水出江为沱，汉为涔。”
索隐涔，亦作“潜”。沱出蜀郡郫县西，东入江。潜出汉中安阳县*(直)*西*[南]*，北
入汉。故尔雅云“水自江出为沱，汉出为潜”。正义括地志云：“繁江水受郫江。禹贡
曰‘岷山导江，东别为沱’，源出益州新繁县。潜水一名复水，今名龙门水，源出利州
挠谷县东龙门山大石穴下也。”
<br>
<br>　　注⑤集解孔安国曰：“云梦之泽在江南，其中有平土丘，水去可为耕作畎亩之治。”
索隐梦，一作“瞢”，邹诞生又音蒙。按：云土p梦本二泽名，盖人以二泽相近，或合
称云梦耳。知者，据左传云楚子济江入于云中，又楚子p郑伯田于江南之梦，则是二泽
各别也。韦昭曰：“云土今为县，属江夏南郡华容。”今按：地理志云江夏有云杜县，
是其地。
<br>
<br>　　注⑥集解孔安国曰：“田第八，赋第三。”
<br>
<br>　　注⑦集解郑玄曰：“四木名。”孔安国曰：“干，柘也。柏叶松身曰栝。”
<br>
<br>　　注⑧集解孔安国曰：“砥细于砺，皆磨石也。e，石中矢镞。丹，朱类也。”
<br>
<br>　　注⑨集解徐广曰：“一作‘箭足杆’。杆即也，音怙。箭足者，矢镞也。或以箭
足训释乎？”S案：郑玄曰“，聆风也”。
<br>
<br>　　注⑩集解马融唬骸把怨p三国所致贡，其名善也。”
<br>
<br>　　注⑾集解郑玄曰：“匦，缠结也。菁茅，茅有毛刺者，给宗庙缩酒。重之，故包裹
又缠结也。”正义括地志云：“辰州卢溪县西南三百五十里有包茅山。武阳记云‘山际
出包茅，有刺而三脊，因名包茅山’。”
<br>
<br>　　注⑿集解孔安国曰：“此州染玄c色善，故贡之。玑，珠类，生于水中。组，绶类
也。”
<br>
<br>　　注⒀集解孔安国曰：“尺二寸曰大龟，出于九江水中。龟不常用，赐命而纳之。”</span>
<br>
<br>　　荆河惟豫州：①伊p雒pep既入于河，②荥播既都，③道荷泽，被明都。④其
土壤，下土坟垆。⑤田中上，赋杂上中。⑥贡漆p丝pp，其篚纤絮，⑦锡贡磬错。
⑧浮于雒，达于河。
<br>
<br>　　<span style="font-size:10.5pt;color:'004060'">注①集解孔安国曰：“西南至荆山，北距河水。”正义括地志云：“荆山在襄州荆
山县西八十里。韩子云‘卞和得玉璞于楚之荆山’，即此也。”河，洛州北河也。
<br>
<br>　　注②集解孔安国曰：“伊出陆浑山，洛出上洛山，出渑池山，e出河南北山，四
水合流而入河。”索隐伊水出弘农卢氏县东，洛水出弘农上洛县领山，e水出河南谷
城县亭北，水出弘农新安县东，皆入于河。正义括地志云：“伊水出虢州卢氏县东
峦山，东北流入洛。洛水出商州洛南县领山，东流经洛州郭内，又东合伊水。e水出
洛州新安县东，南流至洛州郭内，南入洛。水源出洛州新安县东白石山，东北与谷水
合流，经洛州郭内，东流入洛也。”
<br>
<br>　　注③集解孔安国曰：“荥，泽名。波水已成遏都。”索隐古文尚书作“荥波”，此
及今文并云“荥播”。播是水播溢之义，荥是泽名。故左传云狄及]战于荥泽。
<br>
<br>　　郑玄云：“今塞为平地，荥阳人犹谓其处为荥播。”
<br>
<br>　　注④集解孔安国曰：“荷泽在胡陵。明都，泽名，在河东北，水流u覆被之。”
<br>
<br>　　索隐荷泽在济阴定陶县东。明都音孟猪。孟猪泽在梁国睢阳县东北。尔雅p左传谓
之“孟诸”，今文亦为然，唯周礼称“望诸”，皆此地之一名。正义括地志云：“荷泽
在曹州济阴县东北九十里定陶城东，今名龙池，亦名九卿陂。”
<br>
<br>　　注⑤集解孔安国曰：“垆，疏也。”马融曰：“豫州地有三等，下者坟垆也。”
<br>
<br>　　注⑥集解孔安国曰：“田第四，赋第二，又杂出第一。”
<br>
<br>　　注⑦集解孔安国曰：“细挠也。”
<br>
<br>　　注⑧集解孔安国曰：“治玉石曰错，治磬错也。”</span>
<br>
<br>　　华阳黑水惟梁州：①汶p蠹壬，②沱p涔既道，③蔡p蒙旅平，④和夷}绩。⑤
其土青骊。⑥田下上，赋下中三错。⑦贡Gp铁p银p镂pep磬，⑧熊p罴p狐p狸
p织皮。⑨西倾因桓是来，⑩浮于潜，u于沔，⑾入于渭，乱于河。⑿
<br>
<br>　　<span style="font-size:10.5pt;color:'004060'">注①集解孔安国曰：“东据华山之南，西距黑水。”正义括地志云：“黑水源出梁
州城固县西北太山。”
<br>
<br>　　注②集解郑玄曰：“地理志岷山在蜀郡湔氐道，箜山在汉阳西。”索隐汶，一作
“S”，又作“~”。~山，封禅书一云渎山，在蜀都湔氐道西徼，江水所出。箜山
在陇西西县，汉水所出也。正义括地志云：“岷山在岷州溢乐县南一里，连挠至蜀二千
里，皆名岷山。箜山在梁州金牛县东二十八里。”湔音子践反。氐音丁奚反。
<br>
<br>　　注③集解孔安国曰：“沱p潜发源此州，入荆州。”
<br>
<br>　　注④集解孔安国曰：“蔡，蒙，二山名。祭山曰旅。平言治功毕也。”郑玄曰：“地理志蔡p蒙在汉嘉县。”索隐此非徐州之蒙，在蜀郡青衣县。青衣后改为汉嘉。
蔡山不知所在也。蒙，县名。正义括地志云：“蒙山在雅州严道县南十里。”
<br>
<br>　　注⑤集解马融曰：“和夷，地名也。”
<br>
<br>　　注⑥集解孔安国曰：“色青黑也。”
<br>
<br>　　注⑦集解孔安国曰：“田第七，赋第八，杂出第七第九三等。”
<br>
<br>　　注⑧集解孔安国曰：“G，玉名。”郑玄曰：“黄金之美者谓之H。镂，刚铁，可
以刻镂也。”
<br>
<br>　　注⑨集解孔安国曰：“贡四兽之皮也。织皮，今Y也。”
<br>
<br>　　注⑩集解马融曰：“治西倾山因桓水是来，言无余道也。”郑玄曰：“地理志西倾
山在陇西临洮。”索隐西倾在陇西临洮县西南。桓水出蜀郡~山西南，行羌中入南海也。
正义括地志云：“西倾山今谔ㄉ剑在洮州临潭县西南三百三十六里。”
<br>
<br>　　注⑾集解孔安国曰：“汉上水为沔。”郑玄曰：“或谓汉为沔。”
<br>
<br>　　注⑿集解孔安国曰：“正绝流曰乱。”</span>
<br>
<br>　　黑水西河惟雍州：①弱水既西，②泾属渭I。③漆p沮既从，④沣⑤水所同。⑥荆
p岐已旅，⑦终南p敦物至于鸟鼠。⑧原隰}绩，至于都野。⑨三危既度，⑩三苗大序。
⑾其土黄壤。田上上，赋中下。⑿贡Gp琳p琅\。⒀浮于积石，至于龙门西河，
⒁会于渭I。⒂织皮昆仑p析支p渠搜，西戎即序。⒃
<br>
<br>　　<span style="font-size:10.5pt;color:'004060'">注①集解孔安国曰：“西距黑水，东据河。龙门之河在冀州西。”索隐地理志益州
滇池有黑水祠。郑玄引地说云“三危山，黑水出其南”。山海经“黑水出昆仑墟西北隅”
也。
<br>
<br>　　注②集解孔安国曰：“导之西流，至于合黎。”郑玄曰：“水皆东，此独西流也。”
索隐按：水经云“弱水出张掖删丹县西北，至酒泉会水县入合黎山腹”。
<br>
<br>　　山海经云“弱水出昆仑墟西南隅”也。
<br>
<br>　　注③集解孔安国曰：“属，逮也。水北曰I。言治泾水入于渭也。”郑玄曰：“地理志泾水出安定泾阳。”索隐渭水出首阳县鸟鼠同穴山。说文云：“水相入曰I。”正义括地志云：“泾水源出原州百泉县西南头山泾谷。渭水源出渭州渭原县西
七十六里鸟鼠山，今名青雀山。渭有三源，并出鸟鼠山，东流入河。”
<br>
<br>　　按：言理泾水及至渭水，又理漆p沮亦从渭流，复理沣水，亦同入渭者也。
<br>
<br>　　注④正义括地志云：“漆水源出岐州普润县东南岐*(漆)*山漆溪，东入渭。沮水一
名石川水，源出雍州富平县，东入栎阳县南。汉高帝于栎阳置万年县。十三州*(地理)*
志云‘万年县南有泾p渭，北有小河，即沮水也’。诗云古公去度漆p沮，即此二水。”
<br>
<br>　　注⑤集解音丰。
<br>
<br>　　注⑥集解孔安国曰：“漆p沮之水已从入渭。沣水所同，同于渭也。”索隐漆p沮
二水，漆水出右扶风漆县西，沮水地理志无文，而水经以}水出北地直路县，东过冯翊
q县入洛。说文亦以漆p沮各是一水名。孔安国独以为一，又云是洛水。沣水出右扶
风县东南，北过上林苑。正义括地志云：“雍州县终南山，沣水出焉。”
<br>
<br>　　注⑦集解孔安国曰：“荆在岐东，非荆州之荆也。”正义括地志云：“荆山在雍州
富平县，今名掘陵原。岐山在岐州岐山县东北十里。”尚书正义云：“洪水时祭祀礼废。
已旅祭，言理水功毕也。”按：雍州荆山即黄帝及禹铸鼎地也。
<br>
<br>　　襄州荆山县西荆山即卞和得玉璞者。
<br>
<br>　　注⑧集解孔安国曰：“三山名，言相望也。”郑玄曰：“地理志终南p敦物皆在右
扶风武功也。”索隐按：左传中南山，杜预以为终南山。地理志云“太一山古文以为终
南，*(华)**[垂]*山古文以为敦物”，皆在扶风武功县东。正义括地志云：“终南山一
名中南山，一名太一山，一名南山，一名橘山，一名楚山，一名*(泰)**[秦]*山，一名
周南山，一名地肺山，在雍州万年县南五十里。”
<br>
<br>　　注⑨集解郑玄曰：“地理志都野在武威，名曰休屠泽。”正义原隰，幽州地也。
<br>
<br>　　按：原，高平地也。隰，低下地也。言从渭州致功，西北至凉州都野p沙州三危山
也。括地志云：“都野泽在凉州姑臧县东北二百八十里。”
<br>
<br>　　注⑩索隐郑玄引河图及地说云“三危山在鸟鼠西南，与岐山相连”。度，刘伯庄音
田各反，尚书作“宅”。
<br>
<br>　　注⑾集解孔安国曰：“西裔之山己可居，三苗之族大有次序，禹之功也。”
<br>
<br>　　注⑿集解孔安国曰：“田第一，赋第六，人功少。”
<br>
<br>　　注⒀集解孔安国曰：“G，琳，皆玉名。琅\，石而似珠者。”
<br>
<br>　　注⒁集解孔安国曰：“积石山在金城西南，河所经也。龙门山在河东之西界。”
<br>
<br>　　索隐积石在金城河关县西南。龙门山在左冯翊夏阳县西北。正义括地志云：“积石
山今名小积石，在河州⒑毕匚髌呃铩：又菰诰┪饕磺四百七十二里。龙门山在同州韩
城县北五十里。李奇云‘禹凿通河水处，广八十步’。三秦记云‘龙门水悬船而行，两
旁有山，水陆不通，龟鱼集龙门下数千，不得上，上则为龙，故云暴鳃点额龙门下’。”
按：河在冀州西，故云西河也。禹发源河水小积石山，浮河东北下，历灵p胜北而南行，
至于龙门，皆雍州地也。
<br>
<br>　　注⒂正义水经云“河水又南至潼关，渭水从西注之”也。
<br>
<br>　　注⒃集解孔安国曰：“织皮，毛布。此四国在荒服之外，流沙之内。羌p之属皆
就次序，美禹之功及戎狄也。”索隐郑玄以为衣皮之人居昆仑p析支p渠搜，三山皆在
西戎。王肃曰“昆仑在临羌西，析支在河关西，西戎在西域”。</span>
<br>
<br>　　王肃以为地名，而不言渠搜。今按：地理志金城临羌县有昆仑祠，敦煌广至县有昆
仑障，朔方有渠搜县。
<br>
<br>　　道九山：①F及岐至于荆山，②u于河；壶口p雷首③至于太岳；④砥柱p析城至
于王屋；⑤太行p常山至于碣石，入于海；⑥西倾p朱圉p鸟鼠⑦至于太华；⑧熊耳p
外方p桐柏至于负尾；⑨道箜，至于荆山；⑩内方至于大别；⑾汶山之阳至衡山，⑿过九江，至于敷浅原。⒀
<br>
<br>　　<span style="font-size:10.5pt;color:'004060'">注①索隐Fp壶口p砥柱p太行p西倾p熊耳p箜p内方p~是九山也。
<br>
<br>　　古分为三条，故地理志有北条之荆山。马融以F为北条，西倾为中条，箜为南条。
郑玄分四列，F为阴列，西倾次阴列，箜为阳列，~山次阳列。
<br>
<br>　　注②集解郑玄曰：“地理志F在右扶风也。”索隐F，一作“岍”。按：有F水，
故其字或从“山”或从“水”，犹~山然也。地理志云吴山在F县西，古文以为F山。
岐山在右扶风美阳县西北；荆山在左冯翊怀德县南也。正义括地志云：“F山在陇州F
源县西六十里。其山东邻岐p岫，西接陇冈，F水出焉。岐山在岐州。”
<br>
<br>　　注③索隐雷首山在河东蒲阪县东南。
<br>
<br>　　注④集解孔安国曰：“三山在冀州；太岳在上党西也。”索隐即霍泰山也。已见上。
正义括地志云：“壶口在慈州吉昌县西南。雷首山在蒲州河东县。太岳，霍山也，在沁
州沁源县。”
<br>
<br>　　注⑤集解孔安国曰：“此三山在冀州*(之)*南河之北。”索隐析城山在河东C泽县
西南。王屋山在河东垣县东北。水经云砥柱山在河东大阳县南河水中也。
<br>
<br>　　正义括地志云：“}柱山，俗名三门山，在陕州硖石县东北五十里黄河之中。孔安
国云‘}柱，山名。河水分流，包山而过，山见水中，若柱然也’。”括地志云：“析
城山在泽州阳城县西南七十里。注水经云‘析城山甚高峻，上平坦，有二泉，东浊西清，
左右不生草木’。”括地志云：“王屋山在怀州王屋县北十里。
<br>
<br>　　古今地名云‘山方七百里，山高万仞，本冀州之河阳山也’。”
<br>
<br>　　注⑥集解孔安国曰：“此二山连延，东北接碣石，而入于沧海。”索隐太行山在河
内山阳县西北。常山，恒山是也，在常山郡上曲阳县西北。正义括地志云：“太行山在怀州河内县北二十五里，有羊肠阪。恒山在定州恒阳县西北百四十里。道书福地记云‘恒山高三千三百丈，上方二十里，有太玄之泉，神草十九种，可度俗’。”
<br>
<br>　　注⑦集解郑玄曰：“地理志曰朱圉在汉阳南。”孔安国曰：“鸟鼠山，渭水所山，
在陇西之西。”
<br>
<br>　　注⑧集解郑玄曰：“地理志太华山在弘农华阴南。”索隐圉，一作“圄”。朱圉山
在天水冀县南。鸟鼠山在陇西首阳县西南。太华即敦物山。
<br>
<br>　　注⑨集解郑玄曰：“地理志熊耳在卢氏东。外方在颍川。嵩高山p桐柏山在南阳平
氏东南。陪尾在江夏安陆东北，若横尾者。”索隐熊耳山在弘农卢氏县东，伊水所出。
外方山即颍川嵩高县嵩高山，古文尚书亦以为外方山。桐柏山一名大复山，在南阳平氏
县东南。陪尾山在江夏安陆县东北，地理志谓之横尾山。
<br>
<br>　　负音陪也。正义括地志云：“华山在华州华阴县南八里。熊耳山在虢州卢氏县南五
十里。嵩高山亦名太室山，亦名外方山，在洛州阳城县北二十三里也。桐柏山在唐州桐
柏县东南五十里，淮水出焉。横尾山，古陪尾山也，在安州安陆县北六十里。”
<br>
<br>　　注⑩集解郑玄曰：“地理志荆山在南郡临沮。”索隐此东条荆山，在南郡临沮县东
北隅也。正义括地志云：“箜山在梁州。荆山在襄州荆山县西八十里也。”
<br>
<br>　　又云：“荆山县本汉临沮县地也。沮水即汉水也。”按：孙叔敖激沮水为云梦泽是
也。
<br>
<br>　　注⑾集解郑玄曰：“地理志内方在竟陵，名立章山。大别在庐江安丰县。”
<br>
<br>　　索隐内方山在竟陵县东北。大别山在六安国安丰县，今土人谓之甑山。正义括地志
云：“章山在荆州长林县东北六十里。今汉水附章山之东，与经史符会。”
<br>
<br>　　按：大别山，今沙洲在山上，汉江经其左，今俗犹云甑山。注云“在安丰”，非汉
所经也。
<br>
<br>　　注⑿索隐在长沙湘南县东南。广雅云：“岣嵝谓之衡山。”正义括地志云：“岷山在茂州汶川县。衡山在衡州湘潭县西四十一里。”
<br>
<br>　　注⒀集解徐广曰：“浅，一作‘灭’。”S案：孔安国曰“敷浅原一名傅阳山，在
豫章”。索隐豫章历陵县南有傅阳山，一名敷浅原也。</span>
<br>
<br>　　道九川：①弱水至于合黎，②余波入于流沙。③道黑水，至于三危，入于南海。④
道河积石，⑤至于龙门，南至华阴，⑥东至砥柱，⑦又东至于盟津，⑧东过雒I，至于
大邳，⑨北过降水，至于大陆，⑩北播为九河，同为逆河，⑾入于海。⑿箜道Y，东
流为汉，⒀又东为苍浪之水，⒁过三蹋入于大别，⒂南入于江，东汇泽为彭蠡，
⒃东为北江，入于海。⒄汶山道江，东别为沱，又东至于醴，⒅过九江，至于东陵，⒆东迤北会于汇，⒇东为中江，入于梅。(21)道W水，东为济，入于河，u为荥，(22)东出陶丘北，(23)又东至于荷，(24)又东北会于汶，(25)又东北入于海。
道淮自桐柏，(26)东会于泗p沂，东入于海。(27)道渭自鸟鼠同穴，(28)东会于
沣，(29)又东北至于泾，(30)东过漆p沮，入于河。(31)道雒自熊耳，(32)东
北会于pe，(33)又东会于伊，(34)东北入于河。(35)
<br>
<br>　　<span style="font-size:10.5pt;color:'004060'">注①索隐弱p黑p河pYp江pWp淮p渭p洛为九川。
<br>
<br>　　注②集解郑玄曰：“地理志弱水出张掖。”孔安国曰：“合黎，水名，在流沙东。”
索隐水经云合黎山在酒泉会水县东北。郑玄引地说亦以为然。孔安国云水名，当是其山
有水，故所记各不同。正义括地志云：“兰门山，一名合黎，一名穷石山，在甘州删丹
县西南七十里。淮南子云‘弱水源出穷石山’。”又云：“合黎，一名羌谷水，一名鲜水，一名覆表水，今名副投河，亦名张掖河，南自吐
谷浑界流入甘州张掖县。”今按：合黎水出临松县临松山东，而北流历张掖故城下，又
北流经张掖县二十三里，又北流经合黎山，折而北流，经流沙碛之西入居延海，行千五
百里。合黎山，张掖县西北二百里也。
<br>
<br>　　注③集解孔安国曰：“弱水余波西溢入流沙。”郑玄曰：“地理志流沙在居延*(西)
**[东]*北，名居延泽。地记曰‘弱水西流入合黎山腹，余波入于流沙，通于南海’。”
马融p王肃皆云合黎p流沙是地名。索隐地理志云“张掖居延县西北有居延泽，古文以
为流沙”。广志“流沙在玉门关外，有居延泽p居延城”。又山海经云“流沙出钟山，
西南行昆仑墟入海”。
<br>
<br>　　按：是地兼有水，故一云地名，一云水名，马郑不同，抑有由也。
<br>
<br>　　注④集解郑玄曰：“地理志益州滇池有黑水祠，而不记此山水所在。地记曰‘三危
山在鸟鼠之西南’。”孔安国曰：“黑水自北而南，经三危过梁州，入南海也。”
<br>
<br>　　正义括地志云：“黑水源出伊州伊吾县北百二十里，又南流二千里而绝。三危山在
沙州炖煌县东南四十里。”按：南海即扬州东大海，岷江下至扬州东入海也。
<br>
<br>　　其黑水源在伊州，从伊州东南三千余里至鄯州，鄯州东南四百余里至河州，入黄河。
河州有小积石山，即禹贡“浮于积石，至于龙门”者。然黄河源从西南下，出大昆仑东
北隅，东北流经于阗，入盐泽，即东南潜行入吐谷浑界大积石山，又东北流，至小积石
山，又东北流，来处极远。其黑水，当洪水时合从黄河而行，何得入于南海？南海去此
甚远，阻隔南山p陇山p岷山之属。当是洪水浩浩处，西戎不深致功，古文故有疏略也。
<br>
<br>　　注⑤索隐尔雅云：“河出昆仑墟，其色白。”汉书西域传云：“河有两源，一出葱
岭，一出于阗。于阗河北流，与葱岭河合，东注蒲昌海，一名盐泽。其水停居，冬夏不
增减，潜行地中，南出积石为中国河。”是河源发昆仑，禹导河自积石而加功也。
<br>
<br>　　注⑥集解孔安国曰：“至华山北而东行。”正义华阴县在华山北，本魏之阴晋县，
秦惠文王更名宁秦，汉高帝改曰华阴。
<br>
<br>　　注⑦集解孔安国曰：“砥柱，山名。河水分流，包山而过，山见水中，若柱然也。
在西虢之界。”正义砥柱山俗名三门山，禹凿此山，三道河水，故曰三门也。
<br>
<br>　　注⑧集解孔安国曰：“在洛北。”索隐盟，古“孟”字。孟津在河阳。十三州记云
“河阳县在河上，即孟津”是也。正义杜预云：“盟，河内郡河阳县南孟津也，在洛阳
城北。都道所凑，古今为津，武王度之，近代呼为武济。”括地志云：“盟津，周武王
伐纣，与八百诸侯会盟津。亦曰孟津，又曰富平津。水经云小平津，今云河阳津是也。”
<br>
<br>　　注⑨集解孔安国曰：“洛I，洛入河处。山再成曰邳。”索隐尔雅云“山一成曰邳”。
或以为成皋县山是。正义李巡云：“山再重曰英，一重曰邳。”括地志云：“大邳山，
今名黎阳东山，又曰青□山，在]州黎阳南七里。张揖云今成皋，非也。”
<br>
<br>　　注⑩集解郑玄曰：“地理志降水在信都*(南)*。”孔安国曰：“大陆，泽名。”
<br>
<br>　　索隐地理志降水字从“系”，出信都国，与池p漳河水并流入海。大陆在钜鹿郡。
尔雅云“晋有大陆”，郭璞以为此泽也。正义括地志云：“降水源出潞州屯留县西南，
东北流，至冀州入海。”
<br>
<br>　　注⑾集解郑玄曰：“下尾合名曰逆河，言相向迎受也。”
<br>
<br>　　注⑿正义播，布也。河至冀州，分布为九河，下至沧州，更同合为一大河，名曰逆
河，而夹右碣石入于渤海也。
<br>
<br>　　注⒀集解郑玄曰：“地理志Y水出陇西氐道，至武都为汉，至江夏谓之夏水。”
<br>
<br>　　索隐水经云Y水出陇西氐道县箜山，东至武都沮县为汉水。地理志云至江夏谓之
夏水。山海经亦以汉出箜山。故孔安国云“泉始出山为Y水，东南流为沔水，至汉中
东流为汉水”。正义括地志云：“箜山水始出山沮洳，故曰沮水。
<br>
<br>　　东南为Y水，又为沔水。至汉中为汉水，至均州为沧浪水。始欲出大江为夏口，又
为沔口。汉江一名沔江也。”
<br>
<br>　　注⒁集解孔安国曰：“别流也。在荆州。”索隐马融p郑玄皆以沧浪为夏水，即汉
河之别流也。渔父歌曰“沧浪之水清兮，可以濯吾缨”，是此水也。正义括地志云：
“均州武当县有沧浪水。庾仲雍汉水记云‘武当县西四十里汉水中有洲，名沧浪洲’也。
地记云‘水出荆山，东南流为沧浪水’。”
<br>
<br>　　注⒂集解孔安国曰：“三蹋水名。”郑玄曰：“在江夏竟陵之界。”索隐水经云
“三蹋地名，在南郡县北”。孔安国p郑玄以为水名。今竟陵有三参水，俗云是三
趟。参音去声。
<br>
<br>　　注⒃集解孔安国曰：“汇，回也。水东回为彭蠡大泽。”
<br>
<br>　　注⒄集解孔安国曰：“自彭蠡，江分为三道入震泽，遂为北江而入海。”
<br>
<br>　　注⒅集解孔安国及马融p王肃皆以醴为水名。郑玄曰：“醴，陵名也。大阜曰陵。
长沙有醴陵县。”索隐按：骚人所歌“濯余佩于醴浦”，明醴是水。孔安国p马融解得
其实。又虞喜志林以醴是江p沅之别流，而醴字作“澧”也。
<br>
<br>　　注⒆集解孔安国曰：“东陵，地名。”
<br>
<br>　　注⒇集解孔安国曰：“迤，溢也。东溢分流都共北会彭蠡。”
<br>
<br>　　注(21)集解孔安国曰：“有北有中，南可知也。”正义括地志云：“禹贡三江俱
会于彭蠡，合为一江，入于海。”
<br>
<br>　　注(22)集解郑玄曰：“地理志W水出河东垣县东王屋山，东至河内武德入河，u
为荥。”孔安国曰：“济在温西北。荥泽在敖仓东南。”索隐水经云：“自河东垣县王
屋山东流为W水，至温县西北为济水。”正义括地志云：“W水出怀州王屋县北十里王
屋山顶，岩下石泉s不流，其深不测，既见而伏，至济源县西北二里平地，其源重发，
而东南流，为汜水。”水经云W东至温县西北为水，又南当巩县之北，南入于河。释
名云：“济者，济也。”下“济”子细反。按：
<br>
<br>　　济水入河而南，截度河南岸溢荥泽，在郑州荥泽县西北四里。今无水，成平地。
<br>
<br>　　注(23)集解孔安国曰：“陶丘，丘再成者也。”郑玄曰：“地理志陶丘在济阴定
陶西*(北)**[南]*。”正义括地志云：“陶丘在濮州鄄城西南二十四里。又云在曹州城
中。徐才宗国都城记云此城中高丘，即古之陶丘。”
<br>
<br>　　注(24)集解孔安国曰：“荷泽之水。”
<br>
<br>　　注(25)正义汶音问。地埋志云汶水出泰山郡莱芜县原山，西南入。
<br>
<br>　　注(26)正义地埋志云桐柏山在南阳平氏县东南，淮水所出。按：在唐州东五十余
里。
<br>
<br>　　注(27)集解孔安国曰：“与泗p沂二水合入海。”
<br>
<br>　　注(28)集解孔安国曰：“鸟鼠共为雄雌同穴处，此山遂名曰鸟鼠，渭水出焉。”
<br>
<br>　　正义括地志云：“鸟鼠山，今名青雀山，在渭州渭源县西七十六里。山海经云‘鸟
鼠同穴之山，渭水出焉’。郭璞注云‘今在陇西首阳县西南。山有鸟鼠同穴。鸟名场
鼠名，如人家鼠而短尾。乘迄z而小，黄黑色。穴入地三四尺，鼠在内，鸟在外’。”
骋粲唷｜，扶废反。z音丁刮反，似雉也。
<br>
<br>　　注(29)正义沣音丰。括地志云：“雍州县终南山，沣水出焉，北入渭也。”
<br>
<br>　　注(30)正义括地志云：“泾水出原州百泉县西南笄头山出泾谷，东南流入渭也。”
<br>
<br>　　注(31)集解孔安国曰：“漆，沮，二水名，亦曰洛水，出冯翊北。”
<br>
<br>　　注(32)集解孔安国曰：“在宜阳之西。”正义括地志云：“洛水出商州洛南县西
岭山，东北流入河。熊耳山在虢州卢氏县南五十里，洛所经。”
<br>
<br>　　注(33)集解孔安国曰：“会于河南城南。”正义括地志云：“水出洛州新安县
东白石山阴。”地理志云e水出河南谷城县亭北，东南入于洛。
<br>
<br>　　注(34)集解孔安国曰：“会于洛阳之南。”
<br>
<br>　　注(35)集解孔安国曰：“合于巩之东也。”</span>
<br>
<br>　　于是九州攸同，四奥既居，①九山□旅，②九川涤原，③九泽既陂，④四海会同。
六府甚修，⑤土交正，致慎财赋，⑥咸则三壤成赋。⑦中国赐土姓：“祗台德先，不
距朕行。”⑧
<br>
<br>　　<span style="font-size:10.5pt;color:'004060'">注①集解孔安国曰：“四方之宅已可居也。”
<br>
<br>　　注②集解孔安国曰：“九州名山已槎木信道而旅祭也。”
<br>
<br>　　注③集解孔安国曰：“九州之川已涤除无壅塞也。”
<br>
<br>　　注④集解孔安国曰：“九州之泽皆已陂障无决溢也。”
<br>
<br>　　注⑤集解孔安国曰：“六府，金p木p水p火p土p谷。”
<br>
<br>　　注⑥集解郑玄曰：“土美恶及高下得其正矣。亦致其贡篚，慎奉其财物之税，皆
法定制而入之也。”
<br>
<br>　　注⑦集解郑玄曰：“三壤，上p中p下各三等也。”
<br>
<br>　　注⑧集解郑玄曰：“中即九州也。天子建其国，诸侯祚之土，赐之姓，命之氏，其
敬悦天子之德既先，又不距违我天子政教所行。”</span>
<br>
<br>　　令天子之国以外五百里甸服：①百里赋纳，②二百里纳，③三百里纳秸服，④
四百里粟，五百里米。⑤甸服外五百里侯服：⑥百里采，⑦二百里任国，⑧三百里诸侯。
⑨侯服外五百里绥服：⑩三百里揆文教，⑾二百里奋武]。⑿绥服外五百里要服：⒀三
百里夷，⒁二百里蔡。⒂要服外五百里荒服：⒃三百里蛮，⒄二百里流。⒅
<br>
<br>　　<span style="font-size:10.5pt;color:'004060'">注①集解孔安国曰：“为天子*(之)*服治田，去王城面五百里内。”
<br>
<br>　　注②集解孔安国曰：“甸内近王城者。禾f曰，供饲国马也。”索隐说文云：“，聚束草也。”
<br>
<br>　　注③集解孔安国曰：“所刈谓禾穗。”索隐说文云：“，获禾短`也。”
<br>
<br>　　注④集解孔安国曰：“秸，f也。服f役。”索隐礼郊特牲云“蒲越f秸之美”，
则秸是f之类也。
<br>
<br>　　注⑤集解孔安国曰：“所纳精者少，者多。”
<br>
<br>　　注⑥集解孔安国曰：“侯，候也。斥候而服事也。”
<br>
<br>　　注⑦集解马融曰：“采，事也。各受王事者。”
<br>
<br>　　注⑧集解孔安国曰：“任王事者。”
<br>
<br>　　注⑨集解孔安国曰：“三百里同为王者斥候，故合三为一名。”
<br>
<br>　　注⑩集解孔安国曰：“绥，安也。服王者政教。”
<br>
<br>　　注⑾集解孔安国曰：“揆，度也。度王者文教而行之，三百里皆同。”
<br>
<br>　　注⑿集解孔安国曰：“文教之外二百里奋武]，天子所以安。”
<br>
<br>　　注⒀集解孔安国曰：“要束以文教也。”
<br>
<br>　　注⒁集解孔安国曰：“守平常之教，事王者而已。”
<br>
<br>　　注⒂集解马融曰：“蔡，法。受王者刑法而已。”
<br>
<br>　　注⒃集解马融曰：“政教荒忽，因其故俗而治之。”
<br>
<br>　　注⒄集解马融曰：“蛮，慢也。礼简怠慢，来不距，去不禁。”
<br>
<br>　　注⒅集解马融曰：“流行无城郭常居。”</span>
<br>
<br>　　东渐于海，西被于流沙，朔p南暨：①声教讫于四海。于是帝锡禹玄圭，以告成功
于天下。②天下于是太平治。
<br>
<br>　　<span style="font-size:10.5pt;color:'004060'">注①集解郑玄曰：“朔，北方也。”
<br>
<br>　　注②正义帝，尧也。玄，水色。以禹理水功成，故锡玄圭，以表显之。自此已上并
尚书禹贡文。</span>
<br>
<br>　　皋陶作士以理民。①帝舜朝，禹p伯夷p皋陶相与语帝前。皋陶述其谋曰：“信其
道德，谋明辅和。”禹曰：“然，如何？”皋陶曰：“于！②慎其身修，③思长，④敦
序九族，明高翼，近可远在已。”⑤禹拜美言，曰：“然。”
<br>
<br>　　皋陶曰：“于！在知人，在安民。”禹曰：“吁！皆若是，惟帝其难之。⑥知人则
智，能官人；能安民则惠，黎民怀之。能知能惠，何忧乎O兜，何迁乎有苗，何畏乎巧
言善色佞人？”⑦皋陶曰：“然，于！亦行有九德，亦言其有德。”
<br>
<br>　　乃言曰：“始事事，⑧宽而栗，⑨柔而立，⑩愿而共，⑾治而敬，扰而毅，⑿直而
温，简而廉，刚而实，强而义，章其有常，吉哉。⒀日宣三德，蚤夜翊明有家。⒁日严
振敬六德，亮采有国。⒂翕受普施，九德咸事，俊V在官，⒃百吏肃谨。毋教邪淫奇谋。
非其人居其官，是谓乱天事。⒄天讨有@，五刑五用哉。⒅吾言}可行乎？”禹曰：
“女言致可绩行。”
<br>
<br>　　皋陶曰：“余未有知，思赞道哉。”⒆
<br>
<br>　　<span style="font-size:10.5pt;color:'004060'">注①正义士若大理卿也。
<br>
<br>　　注②正义于音乌，叹美之辞。
<br>
<br>　　注③正义绝句。
<br>
<br>　　注④集解孔安国曰：“慎修其身，思为长久之道。”
<br>
<br>　　注⑤集解郑玄曰：“次序九族而亲之，以贤明作羽翼之臣，此政由近可以及远也。”
<br>
<br>　　注⑥集解孔安国曰：“言帝尧亦以为难。”
<br>
<br>　　注⑦集解郑玄曰：“禹为父隐，故言不及鲧。”
<br>
<br>　　注⑧集解孔安国曰：“言其人有德，必言其所行事，因事以为验。”
<br>
<br>　　注⑨集解孔安国曰：“性宽弘而能庄栗。”
<br>
<br>　　注⑩集解孔安国曰：“和柔而能立事。”
<br>
<br>　　注⑾集解孔安国曰：“愿而恭敬。”
<br>
<br>　　注⑿集解徐广曰：“扰，一作‘柔’。”S案：孔安国曰“扰，顺也。致果为毅”。
<br>
<br>　　注⒀集解孔安国曰：“章，明也。吉，善也。”
<br>
<br>　　注⒁集解孔安国曰：“三德，九德之中有其三也。卿大夫称家，明行之可以为卿大
夫。”
<br>
<br>　　注⒂集解孔安国曰：“严，敬也。行六德以信治政事，可为诸侯也。”马融曰：
“亮，信；采，事也。”
<br>
<br>　　注⒃集解孔安国曰：“翕，合也。能合受三六之德而用之，以布施政教，使九德之
人皆用事。谓天子*(也)*如此，则俊德理能之士并皆在官也”注⒄索隐此取尚书皋陶谟
为文，断绝殊无次序，即班固所谓“n略抵捂”是也，今亦不能深考。
<br>
<br>　　注⒅集解孔安国曰：“言用五刑必当。”
<br>
<br>　　注⒆正义皋陶云我未有所知，思之审赞于古道耳。谦辞也。已上并尚书皋陶谟文，
略其经，不全备也。</span>
<br>
<br>　　帝舜谓禹曰：“女亦昌言。”禹拜曰；“于，予何言！予思日孳孳。”皋陶难禹曰：
“何谓孳孳？”禹曰：“鸿水滔天，浩浩怀山襄陵，下民皆服于水。予陆行乘车，水行
乘舟，泥行乘橇，山行乘n，行山□木。①与益予庶稻鲜食。②以决九川致四海，浚
畎浍③致之川。与稷予庶难得之食。食少，调有余补不足，徙居。民乃定，万国为
治。”皋陶曰：“然，此而美也。”
<br>
<br>　　<span style="font-size:10.5pt;color:'004060'">注①正义行，寒孟反。□，口寒反。
<br>
<br>　　注②集解孔安国曰：“鸟兽新杀曰鲜。”索隐予音与。上“与”谓“同与”之“与”，
下“予”谓“施予”之“予”。此禹言其与益施予庶之稻粮。
<br>
<br>　　注③集解郑玄曰：“畎浍，田闲沟也。”</span>
<br>
<br>　　禹曰：“于，帝！慎乃在位，安尔止。①辅德，天下大应。清意以昭待上帝命，天
其重命用休。”②帝曰：“吁，臣哉，臣哉！臣作朕股肱耳目。予欲左右有民，女辅之。
③余欲观古人之象。日月星辰，作文绣服色，女明之。予欲闻六律五声八音，来始滑，
以出入五言，女听。④予即辟，女匡拂予。女无面谀。退而谤予。敬四辅臣。⑤诸谗
嬖臣，君⑥德诚施皆清矣。”禹曰：“然。帝即不时，布同善恶则毋功。”⑦
<br>
<br>　　<span style="font-size:10.5pt;color:'004060'">注①集解郑玄曰：“安汝之所止，无妄动，动则扰民。”
<br>
<br>　　注②集解郑玄曰：“天将重命汝以美应，谓符瑞也。”
<br>
<br>　　注③集解马融曰：“我欲左右助民，汝当翼成我也。”
<br>
<br>　　注④集解尚书“滑”字作“鳌保音忽。郑玄曰：“髡摺３技君所秉。书思对命
者也。君亦有焉，以出内政教于五官。”索隐古文尚书作“在治忽”，今文作“采政忽”，
先儒各随字解之。今此云“来始滑”，于义无所通。盖来采字相近，滑忽声相乱，始又
与治相似，因误为“来始滑”，今依今文音“采政忽”三字。刘伯庄云“听诸侯能为政
及怠忽者”，是也。五言谓仁p义p礼p智p信五德之言，郑玄以为“出纳政教五官”，
非也。
<br>
<br>　　注⑤集解尚书大传曰：“古者天子必有四邻，前曰疑，后曰丞，左曰辅，右曰弼。”
<br>
<br>　　注⑥集解徐广曰：“一作‘吾’。”索隐“诸谗嬖臣”为一句，“君”字宜属下
文。
<br>
<br>　　注⑦集解孔安国曰：“帝用臣不是，则贤愚并位，优劣共流故也。”</span>
<br>
<br>　　帝曰：①“毋若丹朱傲，维慢游是好，毋水行舟，朋淫于家，②用绝其世。
<br>
<br>　　予不能顺是。”禹曰：“予*(辛壬)*娶涂山，*[辛壬]*癸甲，生启予不子，③以故
能成水土功。辅成五服，至于五千里，州十二师，外薄四海，④咸建五长，⑤各道有功。
苗顽不即功，⑥帝其念哉。”帝曰：“道吾德，乃女功序之也。”
<br>
<br>　　<span style="font-size:10.5pt;color:'004060'">注①正义此二字及下“禹曰”，尚书并无。太史公有四字，帝及禹相答极为次序，
当应别见书。
<br>
<br>　　注②集解郑玄曰：“朋淫，淫门内。”
<br>
<br>　　注③集解孔安国曰：“涂山，国名。辛日娶妻，至于甲四日，复往治水。”索隐杜
预云“涂山在寿春东北”，皇甫谧云“今九江当涂有禹庙”，则涂山在江南也。系本曰
“涂山氏女名女娲”，是禹娶涂山氏号女娲也。又按：尚书云“娶于涂山，辛壬癸甲，
启呱呱而泣，予弗子”。今此云“辛壬娶涂山，癸甲生启”，盖今文尚书脱漏，太史公
取以为言，亦不稽其本意。岂有辛壬娶妻，经二日生子？不经之甚。正义此五字为一句。
禹辛日娶，至甲四日，往理水，及生启，不入门，我不得名子，以故能成水土之功。又，
一云过门不入，不得有子爱之心。帝系云“禹娶涂山氏之子，谓之女娲，是生启”也。
<br>
<br>　　注④集解孔安国曰：“薄，迫。言至海也。”正义尔雅云：“九夷八狄七戎六蛮谓
之四海。”释名云：“海，晦也。”按：夷蛮晦昧无知，故云四海也。
<br>
<br>　　注⑤集解孔安国曰：“诸侯五国，立贤者一人为方伯，谓之五长，以相统治。”
<br>
<br>　　注⑥集解孔安国曰：“三苗顽凶，不得就官，善恶分别。”</span>
<br>
<br>　　皋陶于是敬禹之德，令民皆则禹。不如言，刑从之。①舜德大明。
<br>
<br>　　<span style="font-size:10.5pt;color:'004060'">注①索隐谓不用命之人，则亦以刑罚而从之。</span>
<br>
<br>　　于是夔行乐，①祖考至，k后相让，鸟兽翔舞，箫韶九成，凤皇来仪，②百兽率舞，
百官信谐。帝用此作歌曰：“陟天之命，维时维几。”③乃歌曰：“股肱喜哉，元首起哉，百工熙哉！”④皋陶拜手稽首扬言曰：“念哉，⑤率为兴事，慎乃宪，敬哉！” ⑥乃更为歌曰：“元首明哉，股肱良哉，庶事康哉！”*(舜)*又歌曰：“元首丛脞
哉，股肱惰哉，万事堕哉！”⑦帝拜曰：“然，往钦哉！”于是天下皆宗禹之明度数声
乐，⑧为山川神主。
<br>
<br>　　<span style="font-size:10.5pt;color:'004060'">注①正义若今太常卿也。
<br>
<br>　　注②集解孔安国曰：“箫韶，舜乐名。备乐九奏而致凤皇也。”
<br>
<br>　　注③集解孔安国曰：“奉正天命以临民，惟在顺时，惟在慎微。”
<br>
<br>　　注④集解孔安国曰：“股肱之臣喜乐尽忠，君之治功乃起，百官之业乃广。”
<br>
<br>　　注⑤集解郑玄曰：“使k臣念帝之戒。”
<br>
<br>　　注⑥集解孔安国曰：“率臣下为起治之事，当慎汝法度，敬其职。”
<br>
<br>　　注⑦集解孔安国曰：“丛脞，细碎无大略也。君如此，则臣懈惰，万事堕废也。”
<br>
<br>　　注⑧集解徐广曰：“舜本纪云禹乃兴九韶之乐。”</span>
<br>
<br>　　帝舜荐禹于天，为嗣。十七年①而帝舜崩。三年丧毕，禹辞辟舜之子商均于阳城。
②天下诸侯皆去商均而朝禹。禹于是遂即天子位，③南面朝天下，国号曰夏后，姓姒氏。④
<br>
<br>　　<span style="font-size:10.5pt;color:'004060'">注①集解刘熙曰：“若此，则舜格于文祖，三年之后，摄禹使得祭祀与？”
<br>
<br>　　注②集解刘熙曰：“今颍川阳城是也。”
<br>
<br>　　注③集解皇甫谧曰：“都平阳，或在安邑，或在晋阳。”
<br>
<br>　　注④集解礼纬曰：“祖以吞薏苡生。”</span>
<br>
<br>　　帝禹立而举皋陶荐之，且授政焉，而皋陶卒。①封皋陶之后于英、六，②或在许。
③而后举益，任之政。
<br>
<br>　　<span style="font-size:10.5pt;color:'004060'">注①正义帝王纪云：“皋陶生于曲阜。曲阜偃地，故帝因之而以赐姓曰偃。尧禅舜，
命之作士。舜禅禹，禹即帝位，以咎陶最贤，荐之于天，将有禅之意。
<br>
<br>　　未及禅，会皋陶卒。”括地志云：“咎繇墓在寿州安丰县南一百三十里故六城东，
东都陂内大也。”
<br>
<br>　　注②集解徐广曰：“史记皆作‘英’字，而以英布是此苗裔。”索隐地理志六安国
六县，咎繇后偃姓所封国。英地阙，不知所在，以为黥布是其后也。正义英盖蓼也。括
地志云：“光州固始县，本春秋时蓼国。偃姓，皋陶之后也。左传云子燮灭蓼。太康地
志云蓼国先在南阳故县，今豫州郾县界故胡城是，后徙于此。”括地志云：“故六城在
寿州安丰县南一百三十二里。春秋文五年秋，楚成大心灭之。”
<br>
<br>　　注③集解皇览曰：“皋陶在庐江六县。”索隐许在颍川。正义括地志云：“许故
城在许州许昌县南三十里，本汉许县，故许国也。”</span>
<br>
<br>　　十年，帝禹东巡狩，至于会稽而崩。①以天下授益。三年之丧毕，益让帝禹之子启，
而辟居箕山之阳。②禹子启贤，天下属意焉。及禹崩，虽授益，益之佐禹日浅，天下未
洽。故诸侯皆去益而朝启，曰“吾君帝禹之子也”。于是启遂即天子之位，是为夏后帝
启。
<br>
<br>　　<span style="font-size:10.5pt;color:'004060'">注①集解皇甫谧曰：“年百岁也。”
<br>
<br>　　注②集解孟子“阳”字作“阴”。刘熙曰：“□高之北。”正义按：阴即阳城也。
括地志云：“阳城县在箕山北十三里。”又恐“箕”字误，本是“嵩”字，而字相似。
其阳城县在嵩山南二十三里，则为嵩山之阳也。</span>
<br>
<br>　　夏后帝启，禹之子，其母涂山氏之女也。
<br>
<br>　　有扈氏不服，①启伐之，大战于甘。②将战，作甘誓，乃召六卿申之。③启曰：
“嗟！六事之人，④予誓告女：有扈氏威侮五行，怠弃三正，⑤天用剿绝其命。⑥今予
维共行天之罚。⑦左不攻于左，右不攻于右，女不共命。 ⑧御非其马之政，女不共命。⑨用命，赏于祖；⑩不用命，J于社，⑾予则帑
J女。”⑿遂灭有扈氏。天下咸朝。
<br>
<br>　　<span style="font-size:10.5pt;color:'004060'">注①集解地理志曰扶风县是扈国。索隐地理志曰扶风县是扈国。正义括地志云：
“雍州南县本夏之扈国也。地理志云县，古扈国，有户亭。训纂云户p扈p三字，
一也，古今字不同耳。”
<br>
<br>　　注②集解马融曰：“甘，有扈氏南郊地名。”索隐夏启所伐，南有甘亭。
<br>
<br>　　注③集解孔安国曰：“天子六军，其将皆命卿也。”
<br>
<br>　　注④集解孔安国曰：“各有军事，故曰六事。”
<br>
<br>　　注⑤集解郑玄曰：“五行，四时盛德所行之政也。威侮，暴逆之。三正，天p地p
人之正道。”
<br>
<br>　　注⑥集解孔安国曰：“剿，截也。”
<br>
<br>　　注⑦集解孔安国曰：“共，奉也。”
<br>
<br>　　注⑧集解郑玄曰：“左，车左。右，车右。”
<br>
<br>　　注⑨集解孔安国曰：“御以正马为政也。三者有失，皆不奉我命也。”
<br>
<br>　　注⑩集解孔安国曰：“天子亲征，必载迁庙之祖主行。有功即赏祖主前，示不专也。”
<br>
<br>　　注⑾集解孔安国曰：“又载社主，谓之社事。奔北，则J之社主前。社主阴，阴主
杀也。”
<br>
<br>　　注⑿集解孔安国曰：“非但止身，辱及女子，言耻累之。”</span>
<br>
<br>　　夏后帝启崩，①子帝太康立。帝太康失国，②昆弟五人，③须于洛I，作五子之歌。
④
<br>
<br>　　<span style="font-size:10.5pt;color:'004060'">注①集解徐广曰：“皇甫谧曰夏启元年甲辰，十年癸丑崩。”
<br>
<br>　　注②集解孔安国曰：“盘于游田，不恤民事，为羿所逐，不得反国。”
<br>
<br>　　注③索隐皇甫谧云号五观也。
<br>
<br>　　注④集解孔安国曰：“太康五弟与其母待太康于洛水之北，怨其不反，故作歌。”</span>
<br>
<br>　　太康崩，弟中康立，是为帝中康。帝中康时，羲p和湎淫，废时乱日。①胤往征之，
作胤征。②
<br>
<br>　　<span style="font-size:10.5pt;color:'004060'">注①集解孔安国曰：“羲氏，和氏，掌天地四时之官。太康之后，沈湎于酒，废天
时，乱甲乙也。”
<br>
<br>　　注②集解孔安国曰：“胤国之君受王命往征之。”郑玄曰：“胤，臣名。”</span>
<br>
<br>　　中康崩，子帝相立。帝相崩，子帝少康立。①帝少康崩，子帝予②立。帝予崩，子
帝槐③立。帝槐崩，子帝芒④立。帝芒崩，子帝泄立。帝泄崩，子帝不降⑤立。帝不降
崩，弟帝扃立。帝扃崩，子帝□⑥立。帝□崩，立帝不降之子孔甲，是为帝孔甲。帝孔
甲立，好方鬼神，事淫乱。夏后氏德衰，诸侯畔之。天降龙二，有雌雄，孔甲不能食，
⑦未得豢龙氏。⑧陶唐既衰，其后有刘累，⑨学扰龙⑩于豢龙氏，以事孔甲。孔甲赐之
姓曰御龙氏，⑾受豕韦之后。⑿龙一雌死，以食夏后。夏后使求，惧而迁去。⒀
<br>
<br>　　<span style="font-size:10.5pt;color:'004060'">注①索隐左传魏庄子曰：“昔有夏之衰也，后羿自I迁于穷石，因夏人而代夏政。
恃其射也，不修人事，而信用伯明氏之谗子寒浞。浞杀羿，烹之，以食其子，子不忍食，
杀于穷门。浞因羿室，生浇及s。使浇灭斟灌氏及斟寻氏，而相为浇所灭，后缗归于有
仍，生少康。有夏之臣靡，自有鬲收二国之烬以灭浞，而立少康。少康灭浇于过，后杼
灭s于戈，有穷遂亡。”然则帝相自被篡杀，中闲经羿浞二氏，盖三数十年。而此纪总
不言之，直云帝相崩，子少康立，疏略之甚。正义帝王纪云：“帝羿有穷氏未闻其先何
姓。帝喾以上，世掌射正。至喾，赐以彤弓素矢，封之于I，为帝司射，历虞p夏。羿
学射于吉甫，其臂长，故以善射闻。及夏之衰，自I迁于穷石，因夏民以代夏政。帝相
徙于商丘，依同姓诸侯斟寻。羿恃其善射，不修民事，淫于田兽，弃其良臣武罗p伯姻
p熊髡p脆龆信寒浞。寒浞，伯明氏之谗子，伯明后以谗弃之，而羿以为己相。
<br>
<br>　　寒浞杀羿于桃梧，而烹之以食其子。其子不忍食之，死于穷门。浞遂代夏，立为帝。
寒浞袭有穷之号，因羿之室，生S及s。S多力，能陆地行舟。使S帅师灭斟灌p斟寻，
杀夏帝相，封S于过，封s于戈。恃其诈力，不恤民事。初，S之杀帝相也，妃有仍氏
女曰后缗，归有仍，生少康。初，夏之遗臣曰靡，事羿，羿死，逃于有鬲氏，收斟寻二
国余烬，杀寒浞，立少康，灭S于过，后杼灭s于戈，有穷遂亡也。”按：帝相被篡，
历羿浞二世，四十年，而此纪不说，亦马迁所为疏略也。S音五告反。s音许器反。括
地志云：“故I城在滑州韦城县东十里。晋地记云河南有穷谷，盖本有穷氏所迁也。”
括地志云：“商丘，今宋州也。斟灌故城在青州寿光县东五十四里。斟寻故城，今青州
北海县是也。故过乡亭在莱州掖县西北二十里，本过国地。故鬲城在洛州密县界。杜预
云国名，今平原鬲县也。”戈在宋郑之闲也。寒国在北海平寿县东寒亭也。伯明其君也。
臣瓒云斟寻在河南，盖后迁北海也。汲古文云太康居斟寻，羿亦居之，桀又居之。尚
书云：“太康失邦，兄弟五人须于洛I。”此即太康居之，为近洛也。又吴起对魏武侯
曰“夏桀之居，左河p济，右太华，伊阙在其南，羊肠在其北”。又周书度邑篇云武王
问太公“吾将因有夏之居”，即河南是也。括地志云：“故城在洛州巩县西南五十八
里，盖桀所居也。阳翟县又是禹所封，为夏伯。”
<br>
<br>　　注②索隐音伫。系本云季伫作甲者也。左传曰杼灭s于戈。国语云杼能帅禹者也。
<br>
<br>　　注③索隐音回。系本作“帝芬”。
<br>
<br>　　注④索隐音亡。邹诞生又音荒也。
<br>
<br>　　注⑤索隐系本作“帝降”。
<br>
<br>　　注⑥索隐音觐。邹诞生又音勤。
<br>
<br>　　注⑦正义音寺。
<br>
<br>　　注⑧集解贾逵曰：“豢，养也。谷食曰豢。”
<br>
<br>　　注⑨集解服虔曰：“后，刘累之为诸侯者，夏后赐之姓。”正义括地志云：“刘累
故城在洛州缑氏县南五十五里，乃刘累之故地也。”
<br>
<br>　　注⑩集解应劭曰：“扰音柔。扰，驯也。能顺养得其嗜欲。”
<br>
<br>　　注⑾集解服虔曰：“御亦养。”
<br>
<br>　　注⑿集解徐广曰：“受，一作‘更’。”S案：贾逵曰“刘累之后至商不绝，以代
豕韦之后。祝融之后封于豕韦，殷武丁灭之，以刘累之后代之”。索隐按：系本豕韦，防姓。
<br>
<br>　　注⒀集解贾逵曰：“夏后既飨，而又使求致龙，刘累不能得而惧也。”传曰迁于鲁
县。</span>
<br>
<br>　　孔甲崩，子帝皋立。帝皋崩，①子帝发立。帝发崩，子帝履癸立，是为桀。②帝桀
之时，③自孔甲以来而诸侯多畔夏，桀不务德而武伤百姓，百姓弗堪。
<br>
<br>　　乃召汤而囚之夏台，④已而释之。汤修德，诸侯皆归汤，汤遂率兵以伐夏桀。桀走鸣条，⑤遂放而死。⑥桀谓人曰：“吾悔不遂杀汤于夏台，使至此。”汤乃践天子位，代夏朝天下。汤封夏之后，⑦至周封于□也。⑧
<br>
<br>　　<span style="font-size:10.5pt;color:'004060'">注①集解左传曰皋墓在ツ狭辍
<br>
<br>　　注②索隐桀，名也。按：系本帝皋生发及桀。此以发生桀，皇甫谧同也。
<br>
<br>　　注③集解谧法：“贼人多杀曰桀。”
<br>
<br>　　注④索隐狱名。夏曰均台。皇甫谧云“地在阳翟”是也。
<br>
<br>　　注⑤集解孔安国曰：“地在安邑之西。”郑玄曰：“南夷，地名。”
<br>
<br>　　注⑥集解徐广曰：“从禹至桀十七君，十四世。”S案：汲纪年曰“有王与无王，
用岁四百七十一年矣”。索隐徐广曰：“从禹至桀，十七君，十四世。”
<br>
<br>　　案：汲纪年曰“有王与无王，用岁四百七十一年”。正义括地志云：“庐州巢县
有巢湖，即尚书‘成汤伐桀，放于南巢’者也。淮南子云‘汤败桀于历山，与末喜同舟
浮江，奔南巢之山而死’。国语云‘满于巢湖’。又云‘夏桀伐有施，施人以喜女焉’。”
女音女虑反。
<br>
<br>　　注⑦正义括地志云：“夏亭故城在汝州郏城县东北五十四里，盖夏后所封也。”
<br>
<br>　　注⑧正义括地志云：“汴州雍丘县，古□国城也。周武王封禹后，号东楼公也。”</span>
<br>
<br>　　太史公曰：禹为姒姓，其后分封，用国为姓，故有夏后氏p有扈氏p有男氏p斟寻
氏p①彤城氏p锸烯p费氏p②□氏p缯氏p辛氏p冥氏p斟*(氏)*戈氏。孔子正夏时，
学者多传夏小正云。③自虞p夏时，贡赋备矣。或言禹会诸侯江南，计功而崩，因葬焉，
命曰会稽。会稽者，会计也。④
<br>
<br>　　<span style="font-size:10.5pt;color:'004060'">注①集解徐广曰：“一作‘斟氏p寻氏’。”
<br>
<br>　　注②索隐系本男作“南”，寻作“”，费作“弗”，而不云彤城及铩０矗褐苡
彤伯，盖彤城氏之后。张敖地理记云：“济南平寿县，其地即古斟寻国。”又下云斟戈
氏，按左传p系本皆云斟灌氏。
<br>
<br>　　注③集解礼运称孔子曰：“我欲观夏道，是故之□，而不足征也，吾得夏时焉。”
<br>
<br>　　郑玄曰：“得夏四时之书，其存者有小正。”索隐小正，大戴记篇名。正征二音。
<br>
<br>　　注④集解皇览曰：“禹在山阴县会稽山上。会稽山本名苗山，在县南，去县七里。
越传曰禹到大越，上苗山，大会计，爵有德，封有功，因而更名苗山曰会稽。因病死，
葬，苇棺，穿圹深七尺，上无泻泄，下无邸水，□高三尺，土阶三等，周方一亩。吕氏
春秋曰‘禹葬会稽，不烦人徒’。墨子曰‘禹葬会稽，衣裘三领，桐棺三寸’。地理志
云山上有禹井p禹祠，相传以为下有k鸟耘田者也。”索隐抵，至也，音丁礼反。</span>
<br>
<br>　　苇棺者，以苇为棺。谓蘧Z而敛，非也。禹虽俭约，岂万乘之主而臣子乃以蘧Z裹
尸乎？墨子言“桐棺三寸”，差近人情。正义括地志云：“禹陵在越州会稽县南十三里。
庙在县东南十一里。”
<br>
<br>　　【索隐述赞】尧遭鸿水，黎人阻饥。禹勤沟洫，手足胼胝。言乘四载，动履四时。
娶妻有日，过门不私。九土既理，玄圭锡兹。帝启嗣立，有扈违命。五子作歌，太康失
政。羿浞斯侮，夏室不竞。降于孔甲，扰龙乖性。嗟彼鸣条，其终不令！

</span></td>
  </tr>
<tr><td align=center><a href="index.htm"><span style="font-size:12pt; color: #2895C3; letter-spacing: 1px; line-height: 25px;">返&nbsp;&nbsp;回</span></a>&nbsp;&nbsp;&nbsp;&nbsp;<a href="003.htm"><span style="font-size:12pt; color: #2895C3; letter-spacing: 1px; line-height: 25px;">下一页</span></a></td></tr>
</table>
</center></div>
<div align="center"><center>
<table border=0 width=100% cellspacing=0 cellpadding=0>

<tr>
 <td  align='center'style="font-size: 11.5pt"><hr width="85%" size="1" 
 color="#CBE2EC"><a href="http://www.my285.com/">梦远书城(<font face="华文新魏">my285.com</font>)</a></td></tr></table>
</center></div>
<div align="center">
<script src="http://www.my285.com/41tf/gdx.js"></script>
<script src="http://www.my285.com/41tf/wd.js"></script></div>


<center><script src="../../41tf/WB.js"></script></center>
<script src="../../41tf/wdp.js"></script>
<script src="../../41tf/wdt.js"></script>
<div style='display:"none"'><script src="../../41tf/tj.js"></script></div>

</body>

<!-- Mirrored from www.my285.com/shishu/shiji/002.htm by HTTrack Website Copier/3.x [XR&CO'2007], Thu, 21 Mar 2013 03:58:48 GMT -->
</html>
