<html>

<!-- Mirrored from www.my285.com/shishu/shiji/130.htm by HTTrack Website Copier/3.x [XR&CO'2007], Thu, 21 Mar 2013 04:01:08 GMT -->
<head>
<meta http-equiv="Content-Type" content="text/html; charset=gb2312">
<title>梦远书城_史记(集注本) </title>
<link rel="stylesheet" href="images/wyt.css">

</head>
<center><script src="http://www.my285.com/41tf/DH1.js"></script></center>
<table border="0" width="100%" cellspacing="0" cellpadding="0" background="../../41tf/bj1.gif">
<tr><td align="center">
<script src="../../41tf/DH0.js"></script></td></tr></table>
<center><script src="../../41tf/DH.js"></script></center>
<div align="center">
<script src="http://www.my285.com/41tf/dd.js"></script>
<script src="http://www.my285.com/41tf/gds.js"></script></div><body bgcolor="#f7f7e7" topmargin="2" leftmargin="0" rightmargin="0" 
bottommargin="0">

<div align="center"><img src="images/logo.gif" width="165" height="41"></div>
<div align="center"><hr color="#CBE2EC" width=85%></div>
<div align=center><table width=85%>
   <tr><td align=right style="font-size:12pt; color: #2895C3; letter-spacing: 1px; line-height: 25px;">卷一百三十&nbsp;&nbsp;太史公自序　第七十 
</span></td></tr></table></div><p>
<div align="center"><center>
<table border="0" width="85%">
  <tr>
    <td style="font-size:12pt; line-height: 150%;"><br>
<br>　　昔在颛顼，命南正重以司天，北正黎以司地。①唐虞之际，绍重黎之后，使复典之，
至于夏商，故重黎氏世序天地。其在周，程伯休甫其后也。②当周宣王时，失其守而为
司马氏。③司马氏世典周史。④惠襄之闲，司马氏去周适晋。⑤晋中军随会奔秦，⑥而
司马氏入少梁。⑦
<br>
<br>　　<span style="font-size:10.5pt;color:'004060'">注①索隐南正重以司天，火正黎以司地。案：张晏云“南方，阳也。火，水配也。
水为阴，故命南正重司天，火正黎兼地职”。臣瓒以为重黎氏是司天地之官，司地者宜
曰北正，古文作“北”字，非也。扬雄p谯周并以为然。案：国语“黎为火正，以淳曜
敦大，光照四海”，又幽通赋云“黎淳曜于高辛”，则“火正”为是也。
<br>
<br>　　注②集解应劭曰：“封为程国伯，休甫，字也。”索隐案：重司天而黎司地，是代
序天地也。据左氏，重是少昊之子，黎乃颛顼之胤，二氏二正，所出各别，而史迁意欲
合二氏为一，故总云“在周，程伯休甫其后”，非也。然*(后)*案*[后]*彪之序及干宝
皆云司马氏，黎之后是也。今总称伯休甫是重黎之后者，凡言地□举天，称黎则兼重，
自是相对之文，其实二官亦通职。然休甫则黎之后也，亦是太史公欲以史为己任，言先
代天官，所以兼称重耳。正义括地志云：“安陵故城在雍州咸阳东二十一里，周之程邑也。”
<br>
<br>　　注③正义司马彪序云：“南正黎，后世为司马氏。”
<br>
<br>　　注④索隐案：司马，夏官卿，不掌国史，自是先代兼为史。]宏云“司马氏，周史
佚之后”，不知何据。
<br>
<br>　　注⑤集解张晏曰：“周惠王p襄王有子颓p叔带之难，故司马氏奔晋。”
<br>
<br>　　注⑥索隐案左氏，随会自晋奔秦，后乃奔魏，自魏还晋，故汉书云会奔秦魏也。
<br>
<br>　　注⑦索隐古梁国也，秦灭之，改曰少梁，后名夏阳。正义案春秋，随会奔秦，其后
自秦入魏而还晋也。随会为晋中军将。少梁，古梁国也，嬴姓，在同州韩城县南二十二
里，是时属晋。</span>
<br>
<br>　　自司马氏去周适晋，分散，或在]，或在赵，或在秦。其在]者，相中山。①在赵
者，②以传剑论显，③蒯聩④其后也。在秦者名错，与张仪争论，于是惠王使错将伐蜀，
遂拔，因而守之。⑤错孙靳，⑥事武安君白起。而少梁更名曰夏阳。靳与武安君坑赵长
平军，⑦还而与之俱赐死杜邮，⑧葬于华池。⑨靳孙昌，昌为秦主铁官，当始皇之时。
蒯聩玄孙n⑩为武信君将⑾而徇朝歌。诸侯之相王，王n于殷。⑿汉之伐楚，n归汉，
以其地为河内郡。昌生无泽，⒀无泽为汉长。无泽生喜，喜为五大夫，卒，皆葬高门。
⒁喜生谈，谈为太史公。⒂
<br>
<br>　　<span style="font-size:10.5pt;color:'004060'">注①集解徐广曰：“名喜也。”
<br>
<br>　　注②索隐案：何法盛晋书及司马氏系本名凯。正义何法盛晋书及晋谯王司马无忌司
马氏系本皆云名凯。
<br>
<br>　　注③集解服虔曰：“世善传剑也。”苏林曰：“传手搏论而释之。”晋灼曰：“史
记吴起赞曰‘非信仁廉勇，不能传剑论兵书’也。”索隐服虔云：“代善剑也。”
<br>
<br>　　按：解所以称传也。苏林云传作“搏”，言手搏论而释之，所以知名也。
<br>
<br>　　注④正义五怪反。如淳云：“刺客传之蒯聩也。”
<br>
<br>　　注⑤集解苏林曰：“守，郡守也。”
<br>
<br>　　注⑥集解徐广曰：“一作‘蕲’。”索隐上音七各反，下音纪衅反。汉书作“蕲”。
<br>
<br>　　注⑦集解文颖曰：“赵孝成时。”
<br>
<br>　　注⑧索隐下音尤。李奇曰“地名，在咸阳西”。按三秦记，其地后改为李里者也。
<br>
<br>　　注⑨集解晋灼曰：“地名，在县。”索隐晋灼云在县，非也。案司马迁碑在夏
阳西北四里。正义括地志云：“华池在同州韩城县西南七十里，在夏阳故城西北四里。”
<br>
<br>　　注⑩索隐案：晋谯国司马无忌作司马氏系本，云蒯聩生昭豫，昭豫生宪，宪生n。
<br>
<br>　　注⑾集解徐广曰：“张耳传云武臣自号武信君。”索隐案汉书，武臣号武信君。
<br>
<br>　　注⑿索隐汉书云项羽封n为殷王。
<br>
<br>　　注⒀索隐汉书作“毋择”，并音亦也。
<br>
<br>　　注⒁集解苏林曰：“长安北门也。”瓒曰：“长安城无高门。”索隐案：苏说非也。
案迁碑，在夏阳西北，去华池三里。正义括地志云：“高门原俗名马门原，在同州韩城
县西南十八里。汉司马迁墓在韩城县南二十二里。夏阳县故城东南有司马迁，在高门
原上也。”
<br>
<br>　　注⒂集解如淳曰：“汉仪注太史公，武帝置，位在丞相上。天下计书先上太史公，
副上丞相，序事如古春秋。迁死后，宣帝以其官为令，行太史公文书而已。”瓒曰：
“百官表无太史公。茂陵中书司马谈以太史丞为太史令。”索隐案茂陵书，谈以太史丞
为太史令，则“公”者，迁所著书尊其父云“公”也。然称“太史公”皆迁称述其父所
作，其实亦迁之词，而如淳引]宏仪注称“位在丞相上”，谬矣。案百官表又无其官。
且修史之官，国家别有着撰，则令郡县所上图书皆先上之，而后人不晓，误以为在丞相
上耳。正义虞喜志林云：“古者主天官者皆上公，自周至汉，其职转卑，然朝会坐位犹
居公上。尊天之道，其官属仍以旧名尊而称也。”案：下文“太史公既掌天官，不治民，
有子曰迁”，又云“卒三岁而迁为太史公”，又云“太史公遭李陵之祸”，又云“汝复
为太史，则续吾祖矣”，观此文，虞喜说为长。乃书谈及迁为“太史公”者，皆迁自书
之。汉旧仪云“太史公秩二千石，卒史皆秩二百石”。然瓒及韦昭p桓谭之说皆非也。
以桓谭之说释在武本纪也。</span>
<br>
<br>　　太史公学天官于唐都，①受易于杨何，②习道论于黄子。③太史公仕于建元元封之
闲，愍学者之不达其意而师悖，④乃论六家之要指曰：
<br>
<br>　　<span style="font-size:10.5pt;color:'004060'">注①正义天官书云“星则唐都”也。
<br>
<br>　　注②集解徐广曰：“川人。”
<br>
<br>　　注③集解徐广曰：“儒林传曰黄生，好黄老之术。”
<br>
<br>　　注④正义布内反。颜云：“悖，惑也。各习师书，惑于所见也。”</span>
<br>
<br>　　易大传：①“天下一致而百虑，同归而殊涂。”夫阴阳p儒p墨p名p法p道德，
此务为治者也，直所从言之异路，有省不省耳。②尝窃观阴阳之术，大祥③而忌讳，
使人拘而多所畏；④然其序四时之大顺，不可失也。儒者博而寡要，劳而少功，是以其
事难尽从；然其序君臣父子之礼，列夫妇长幼之别，不可易也。墨者⑤俭而难遵，是以
其事不可循；⑥然其强本节用，不可废也。
<br>
<br>　　法家严而少恩；然其正君臣上下之分，不可改矣。名家使人俭而善失真；⑦然其正
名实，不可不察也。道家使人精神专一，动合无形，赡足万物。⑧其为术也，因阴阳之
大顺，采儒墨之善，撮名法之要，与时迁移，应物变化，立俗施事，无所不宜，指约而
易操，事少而功多。儒者则不然。以为人主天下之仪表也，主倡而臣和，主先而臣随。
如此则主劳而臣逸。至于大道之要，去健羡，⑨绌聪明，⑩释此而任术。夫神大用则竭，
形大劳则敝。形神骚动，欲与天地长久，非所闻也。
<br>
<br>　　<span style="font-size:10.5pt;color:'004060'">注①集解张晏曰：“谓易系辞。”正义张晏云“谓易系辞”。案：下二句是系辞文
也。
<br>
<br>　　注②索隐案：六家同归于正，然所从之道殊涂，学或有传习省察，或有不省者耳。
<br>
<br>　　注③集解徐广曰：“一作‘详’。”S案：李奇曰“月令星官，是其枝叶也”。
<br>
<br>　　索隐案：汉书作“大详”，言我观阴阳之术大详。而今此作“祥”，于义为疏也。
<br>
<br>　　正义顾野王云：“祥，善也，吉凶之先见也。”
<br>
<br>　　注④正义言拘束于日时，令人有所忌畏也。
<br>
<br>　　注⑤正义韦云：“墨翟之术也，尚俭，后有随巢子传其术也。”
<br>
<br>　　注⑥索隐音遍。循，言难尽用也。
<br>
<br>　　注⑦索隐案：名家流出于礼官。古者名位不同，礼亦异数，孔子“必也正名乎”。
案：名家知礼亦异数，是俭也；受命不受辞，或失其真也。
<br>
<br>　　注⑧索隐赡音艳反。汉书作“澹”，古今字异也。
<br>
<br>　　注⑨集解如淳曰：“‘知雄守雌’，是去健也。‘不见可欲，使心不乱’，是去羡
也。”
<br>
<br>　　注⑩索隐如淳曰：“‘不尚贤’，‘绝圣斗智’也。”</span>
<br>
<br>　　夫阴阳四时p八位p十二度p二十四节①各有教令，顺之者昌，逆之者不死则亡，
未必然也，故曰“使人拘而多畏”。夫春生夏长，秋收冬藏，此天道之大经也，弗顺则
无以为天下纲纪，故曰“四时之大顺，不可失也”。
<br>
<br>　　<span style="font-size:10.5pt;color:'004060'">注①集解张晏曰：“八位，八卦位也。十二度，十二次也。二十四节，就中气也。
各有禁忌，谓日月也。”</span>
<br>
<br>　　夫儒者以六为法。六经传以千万数，累世不能通其学，当年不能究其礼，故曰
“博而寡要，劳而少功”。若夫列君臣父子之礼，序夫妇长幼之别，虽百家弗能易也。
<br>
<br>　　墨者亦尚尧舜道，言其德行曰：“堂高三尺，①土阶三等，茅茨不翦，②采椽不刮。
③食土簋，④啜土刑，⑤粝粱之食，⑥藜霍之羹。⑦夏日葛衣，冬日鹿裘。”其送死，
桐棺三寸，⑧举音不尽其哀。教丧礼，必以此为万民之率。使天下法若此，则尊卑无别
也。夫世异时移，事业不必同，故曰“俭而难遵”。要曰强本节用，则人给家足之道也。
此墨子之所长，虽百长弗能废也。
<br>
<br>　　<span style="font-size:10.5pt;color:'004060'">注①索隐案：自此已下韩子之文，故称“曰”。
<br>
<br>　　注②正义屋盖曰茨，以茅覆屋。
<br>
<br>　　注③索隐韦昭云：“采椽，栎榱也。”正义采取为椽，不刮削也。
<br>
<br>　　注④集解徐广曰：“一作‘g’。”S案：服虔曰“土簋，用土作此器”。
<br>
<br>　　注⑤正义颜云：“簋，所以盛饭也。刑，所以盛羹也。土谓烧土为之，□瓦器也。”
<br>
<br>　　注⑥集解张晏曰：“一斛粟，七岗米，为粝。”瓒曰：“五斗粟，三斗米，为粝。
音剌。”韦昭曰：“粝，坛也。”索隐服虔云：“粝，米也。”三仓云：“粱，好粟。”
正义粝，米也，脱粟也。粱，粟也。谓食脱粟之饭也。
<br>
<br>　　注⑦正义藜，似藿而表赤。藿，豆叶也。
<br>
<br>　　注⑧正义以桐木为棺，厚三寸也。</span>
<br>
<br>　　法家不别亲疏，不殊贵贱，一断于法，则亲亲尊尊之恩绝矣。①可以行一时之计，
而不可长用也，故曰“严而少恩”。若尊主卑臣，明分职不得相u越，虽百家弗能改也。
<br>
<br>　　<span style="font-size:10.5pt;color:'004060'">注①索隐案：礼，亲亲父为首，尊尊君为首也。</span>
<br>
<br>　　名家苛察缴绕，①使人不得反其意，专决于名而失人情，故曰“使人俭而善失真”。
若夫控名责实，参伍不失，②此不可不察也。
<br>
<br>　　<span style="font-size:10.5pt;color:'004060'">注①集解服虔曰：“缴音近叫呼，谓烦也。”如淳曰：“缴绕犹缠绕，不通大体也。”
<br>
<br>　　注②集解晋灼曰：“引名责实，参错交互，明知事情。”</span>
<br>
<br>　　道家无为，又曰无不为，①其实易行，②其辞难知。③其术以虚无为本，以因循为
用。④无成耍无常形，故能究万物之情。不为物先，不为物后，⑤故能为万物主。有
法无法，因时为业；⑥有度无度，因物与合。⑦故曰“圣人不朽，时变是守。⑧虚者道
之常也，因者君之纲”也。⑨k臣并至，使各自明也。其实中其声者谓之端，实不中其
声者谓之U。⑩U言不听，奸乃不生，贤不肖自分，白黑乃形。在所欲用耳，何事不成。
乃合大道，混混冥冥。⑾光耀天下，复反无名。凡人所生者神也，所托者形也。神大用
则竭，形大劳则敝，形神离则死。死者不可复生，离者不可复反，故圣人重之。由是观
之，神者生之本也，形者生之具也。⑿不先定其神*[形]*，而曰“我有以治天下”，何
由哉？
<br>
<br>　　<span style="font-size:10.5pt;color:'004060'">注①正义无为者，守清净也。无不为者，生育万物也。
<br>
<br>　　注②正义各守其分，故易行也。
<br>
<br>　　注③正义幽深微妙，故难知也。
<br>
<br>　　注④正义任自然也。
<br>
<br>　　注⑤集解韦昭曰：“因物为制。”
<br>
<br>　　注⑥正义因时之物，成法为业。
<br>
<br>　　注⑦正义因其万物之形成度与合也。
<br>
<br>　　注⑧索隐“故曰圣人不朽”至“因者君之纲”，此出鬼谷子，迁引之以成其章，故
称“故曰”也。正义言圣人教蟛恍嗝鹫撸顺时变化。
<br>
<br>　　注⑨正义言因百姓之心以教，唯执其纲而已。
<br>
<br>　　注⑩集解徐广曰：“音款，空也。”S案：李奇曰“声别名也”。索隐U音款。汉
书作“款”。款，空也。故申子云“款言无成”是也。声者，名也。以言实不称名，则
谓之空，空有声也。
<br>
<br>　　注⑾正义上胡本反。混混者，元气*(神者)*之\也。
<br>
<br>　　注⑿集解韦昭曰：“声气者，神也。枝体者，形也。”</span>
<br>
<br>　　太史公既掌天官，不治民。有子曰迁。
<br>
<br>　　迁生龙门，①耕牧河山之阳。②年十岁则诵古文。③二十而南游江p淮，上会稽，
探禹穴，④窥九疑，⑤浮于沅p湘；⑥北涉汶p泗，⑦讲业齐p鲁之都，观孔子之遗风，
乡射邹p峄；厄困鄱p薛p⑧彭城，过梁p楚以归。于是迁仕为郎中，奉使西征巴p蜀
以南，南略邛p笮p昆明，还报命。⑨
<br>
<br>　　<span style="font-size:10.5pt;color:'004060'">注①集解徐广曰：“在冯翊夏阳县。”S案：苏林曰“禹所凿龙门也”。正义括地
志云：“龙门在同州韩城县北五十里。其山更黄河，夏禹所凿者也。龙门山在夏阳县，
迁即汉夏阳县人也，至唐改曰韩城县。”
<br>
<br>　　注②正义河之北，山之南也。案：在龙门山南也。
<br>
<br>　　注③索隐案：迁及事伏生，是学诵古文尚书。刘氏以为左传p国语p系本等书，是
亦名古文也。
<br>
<br>　　注④集解张晏曰：“禹巡狩至会稽而崩，因葬焉。上有孔穴，民闲云禹入此穴。”
<br>
<br>　　索隐越绝书云：“禹上茅山大会计，更名曰会稽。”张勃吴录云：“本名苗山，一
名覆釜，禹会诸侯计功，改曰会稽。上有孔，号曰禹穴也。”正义括地志云：“石箐山一名玉笥山，又名宛委山，即会稽山一也，在会稽县东南十八里。
<br>
<br>　　吴越春秋云‘禹案黄帝中经九山，东南天柱，号曰宛委，赤帝左阙之填，承以文玉，
覆以盘石，其书金简青玉为字，编以白银，皆其文。禹乃东巡，登衡山，血白马以祭。
禹乃登山，仰天而笑，忽然而卧，梦见绣衣男子自称玄夷仓水使者，却倚覆釜之山，东
顾谓禹曰：“欲得我山神书者，齐于黄帝之岳，岩*(岩)**[岳]*之下，三月季庚，登山
发石。”禹乃登宛委之山，发石，乃得金简玉字，以水泉之脉。山中又有一穴，深不见
底，谓之禹穴’。史迁云‘上会稽，探禹穴’，即此穴也。”
<br>
<br>　　注⑤索隐山海经云：“南方苍梧之丘，苍梧之泉，在营道南，其山九峰皆相似，故
曰九疑。”张晏云：“九疑舜葬，故窥之。”寻上探禹穴，盖以先圣所葬处有古册文，
故探窥之，亦搜采远矣。正义九疑山在道州。
<br>
<br>　　注⑥正义沅水出朗州。湘水出道州北，东北入海。
<br>
<br>　　注⑦正义两水出兖州东北而南历鲁。
<br>
<br>　　注⑧集解徐广曰：“峄音亦，县名，有山也。鄱音皮。邹p鄱p薛三县属鲁。”
<br>
<br>　　索隐鄱本音蕃，今音皮。案：田箧鲁记云“灵帝末，有汝南陈子游为鲁相。子游，
太尉陈蕃子也，国人讳而改焉”。若如其说，则“蕃”改“鄱”，鄱皮声相近，后渐讹
耳。然地理志鲁国蕃县，应劭曰邾国也，音皮。正义邹，县名。
<br>
<br>　　峄，山名。峄山在邹县北二十二里，地近曲阜，于此行乡射之礼。括地志云：“徐
州滕县，汉蕃县，音翻。汉末陈蕃子逸为鲁相，改音皮。田箧鲁记曰‘灵帝末，汝南陈
子逦鲁相，陈蕃子也，国人为讳而改焉’。”
<br>
<br>　　注⑨集解徐广曰：“元鼎六年，平西南夷，以为五郡。其明年，元封元年是也。”</span>
<br>
<br>　　是岁天子始建汉家之封，而太史公留滞周南，①不得与从事，②故发愤且卒。而子
迁适使反，见父于河洛之闲。太史公执迁手而泣曰：“余先周室之太史也。自上世尝显
功名于虞夏，典天官事。后世中衰，绝于予乎？汝复为太史，则续吾祖矣。今天子接千
岁之统，封泰山，而余不得从行，是命也夫，命也夫！
<br>
<br>　　余死，汝必为太史；为太史，无忘吾所欲论着矣。且夫孝始于事亲，中于事君，终
于立身。扬名于后世，以显父母，此孝之大者。夫天下称诵周公，言其能论歌文武之德，
宣周邵之风，达太王王季之思虑，爰及公刘，以尊后稷也。幽厉之后，王道缺，礼乐衰，
孔子修旧起废，论诗书，作春秋，则学者至今则之。
<br>
<br>　　自获麟以来四百有余岁，③而诸侯相兼，史记放绝。今汉兴，海内一统，明主贤君
忠臣死义之士，余为太史而弗论载，废天下之史文，余甚惧焉，汝其念哉！”迁俯首流
涕曰：“小子不敏，请悉论先人所次旧闻，弗敢阙。”
<br>
<br>　　<span style="font-size:10.5pt;color:'004060'">注①集解徐广曰：“挚虞曰古之周南，今之洛阳。”索隐张晏云：“自陕已东，皆
周南之地也。”
<br>
<br>　　注②正义与音预。
<br>
<br>　　注③集解S案：年表鲁哀公十四年获麟，至汉元封元年三百七十一年。</span>
<br>
<br>　　卒三岁而迁为太史令，①史记②石室金匮之书。③五年而当太初元年，④十一月
甲子朔旦冬至，天历始改，建于明堂，诸神受纪。⑤
<br>
<br>　　<span style="font-size:10.5pt;color:'004060'">注①索隐博物志：“太史令茂陵显武里大夫司马迁，年二十八，三年六月乙卯除，
六百石。”
<br>
<br>　　注②集解徐广曰：“音抽。”索隐如淳云：“抽彻旧书故事而次述之。”徐广音
抽。小颜云：“谓缀集之也。”
<br>
<br>　　注③索隐案：石室p金匮皆国家藏书之处。
<br>
<br>　　注④集解李奇曰：“迁为太史后五年，适当于武帝太初元年，此时述史记。”
<br>
<br>　　正义案：迁年四十二岁。
<br>
<br>　　注⑤集解徐广曰：“封禅序曰‘封禅则万灵罔不祀’。”S案：韦昭曰“告于百
神，与天下更始，着纪于是”。索隐虞喜志林云：“改历于明堂，班之于诸侯。诸侯k
神之主，故曰‘诸神受纪’。”孟康云：“句芒p祝融之属皆受瑞纪。”</span>
<br>
<br>　　太史公曰：“先人有言：①‘自周公卒五百岁而有孔子。孔子卒后至于今五百岁，
②有能绍明世，正易传，继春秋，本诗书礼乐之际？’意在斯乎！意在斯乎！小子何敢
让焉。”③
<br>
<br>　　<span style="font-size:10.5pt;color:'004060'">注①索隐先人谓先代贤人也。正义太史公，司马迁也。先人，司马谈也。
<br>
<br>　　注②索隐按：孟子称尧舜至汤五百余岁，汤至文王五百余岁，文王至孔子五百余岁。
按：太史公略取于孟子，而杨雄p孙盛深所不然，所谓多见不知量也。
<br>
<br>　　以为淳气育才，岂有常数，五百之期，何异瞬息。是以上皇相次，或有万龄为闲，
而唐尧p舜p禹比肩并列。降及周室，圣贤盈朝；孔子之没，千载莫嗣，安在于千年五
百乎？具述作者，盖记注之志耳，岂圣人之伦哉。
<br>
<br>　　注③索隐让，汉书作“攘”。晋灼云：“此古‘让’字，言己当述先人之业，何敢
自嫌值五百岁而让也。”</span>
<br>
<br>　　上大夫壶遂①曰：“昔孔子何为而作春秋哉？”太史公曰：“余闻董生曰：②‘周
道衰废，孔子为鲁司寇，诸侯害之，大夫壅之。孔子知言之不用，道之不行也，是非二
百四十二年③之中，以为天下仪表，贬天子，退诸侯，讨大夫，以达王事而已矣。’子
曰：‘我欲载之空言，④不如见之于行事之深切着明也。’⑤夫春秋，上明三王之道，
下辨人事之纪，别嫌疑，明是非，定犹豫，善善恶恶，⑥贤贤贱不肖，存亡国，继绝世，
补敝起废，王道之大者也。易着天地阴阳四时五行，故长于变；礼经纪人伦，故长于行；
书记先王之事，故长于政；诗记山川溪谷禽兽草木牝牡雌雄，故长于风；乐乐所以立，
故长于和；春秋辩是非，故长于治人。是故礼以节人，乐以发和，书以道事，诗以达意，
易以道化，春秋以道义。拨乱世反之正，莫近于春秋。春秋文成数万，其指数千。⑦万物之散聚皆在春秋。春秋之中，s君三十六，亡国五十二，诸侯奔走不得保其
社稷者不可胜数。察其所以，皆失其本已。⑧故易曰‘失之豪厘，差以千里’。⑨故曰
‘臣s君，子s父，非一旦一夕之故也，其渐久矣’。故有国者不可以不知春秋，前有
谗而弗见，后有贼而不知。为人臣者不可以不知春秋，守经事而不知其宜，遭变事而不
知其权。为人君父而不通于春秋之义者，必蒙首恶之名。为人臣子而不通于春秋之义者，
必陷篡s之诛，死罪之名。其实皆以为善，为之不知其义，⑩被之空言而不敢辞。⑾
夫不通礼义之旨，至于君不君，臣不臣，父不父，子不子。夫君不君则犯，⑿臣不臣则
诛，父不父则无道，子不子则不孝。此四行者，天下之大过也。
<br>
<br>　　以天下之大过予之，则受而弗敢辞。故春秋者，礼义之大宗也。夫礼禁未然之前，
法施已然之后；法之所为用者易见，而礼之所为禁者难知。”
<br>
<br>　　<span style="font-size:10.5pt;color:'004060'">注①索隐案：遂为詹事，秩二千石，故为上大夫也。
<br>
<br>　　注②集解服虔曰：“仲舒也。”
<br>
<br>　　注③索隐案：是非谓锉嶂詈钪得失也。
<br>
<br>　　注④索隐案：孔子之言见春秋纬，太史公引之以成说也。空言谓锉崾欠且病？樟⒋宋模而乱臣贼子惧也。
<br>
<br>　　注⑤索隐案：孔子言我徒欲立空言，设锉幔则不如附见于当时所因之事。人臣有僭侈篡逆，因就此笔削以锉幔深切着明而书之，以为将来之诫者也。
<br>
<br>　　注⑥索隐公羊传曰“善善及其子孙，恶恶止其身”也。
<br>
<br>　　注⑦集解张晏曰：“春秋万八千字，当言‘减’，而云‘成数’，字误也。”S谓
太史公此辞是述董生之言。董仲舒自治公羊春秋，公羊经传凡有四万四千余字，故云
“文成数万”也。不得如张议，但论经万八千字，便谓之误。索隐案：张晏曰“春秋万
八千字，此云‘文成数万’，字误也”。裴S以迁述仲舒所论公羊经传，凡四万四千，
故云“数万”，又非也。小颜云“史迁岂以公羊传为春秋乎”？又春秋经一万八千，亦
足称数万，非字之误也。
<br>
<br>　　注⑧索隐案：s君亡国及奔走者，皆是失仁义之道本耳。已者，语终之辞也。
<br>
<br>　　注⑨集解徐广曰：“一云‘差以毫厘’，一云‘缪以千里’。”S案：今易无此语，
易纬有之。
<br>
<br>　　注⑩正义其心实善，为之不知义理，则陷于罪咎。
<br>
<br>　　注⑾集解张晏曰：“赵盾不知讨贼，而不敢辞其罪也。”
<br>
<br>　　注⑿正义颜云：“为臣下所干犯也。一云违犯礼义。”</span>
<br>
<br>　　壶遂曰：“孔子之时，上无明君，下不得任用，故作春秋，垂空文以断礼义，当一
王之法。今夫子上遇明天子，下得守职，万事既具，咸各序其宜，夫子所论，欲以何明？”
<br>
<br>　　太史公曰：“唯唯，否否，①不然。余闻之先人曰：‘伏羲至纯厚，作易八卦。
<br>
<br>　　尧舜之盛，尚书载之，礼乐作焉。汤武之隆，诗人歌之。春秋采善贬恶，推三代之
德，镏苁遥非独刺讥而已也。’汉兴以来，至明天子，获符瑞，封禅，改正朔，易服
色，受命于穆清，②泽流罔极，海外殊俗，重译款塞，③请来献见者，不可胜道。臣下
百官力诵圣德，犹不能宣尽其意。且士贤能而不用，有国者之耻；主上明圣而德不布闻，
有司之过也。且余尝掌其官，废明圣盛德不载，灭功臣世家贤大夫之业不述，堕先人所
言，罪莫大焉。余所谓述故事，整齐其世传，非所谓作也，而君比之于春秋，谬矣。”
<br>
<br>　　<span style="font-size:10.5pt;color:'004060'">注①集解晋灼曰：“唯唯，谦应也。否否，不通者也。”
<br>
<br>　　注②集解如淳曰：“受天命清和之气。”正义于音乌。颜云：“于，叹辞也。穆，美也。言天子有美德而教化清也。”
<br>
<br>　　注③集解应劭曰：“款，叩也。皆叩塞门来服从也。”如淳曰：“款，宽也。请除守塞者，自保不为寇害。”正义重译，更译其言也。</span>
<br>
<br>　　于是论次其文。七年①而太史公遭李陵之祸，②幽于缧绁。乃喟然而叹曰：“是余之罪也夫！是余之罪也夫！身毁不用矣。”退而深惟曰：“夫诗书隐约者，③欲遂其志之思也。昔西伯拘h里，④演周易；孔子厄陈蔡，作春秋；屈原放逐，着离
骚；左丘失明，厥有国语；孙子膑脚，而论兵法；不韦迁蜀，世传吕览；⑤韩非囚秦，
说难p孤愤；诗三百篇，大抵贤圣发愤之所为作也。
<br>
<br>　　此人皆意有所郁结，不得通其道也，故述往事，思来者。”于是卒述陶唐以来，至
于麟止，⑥自黄帝始。
<br>
<br>　　<span style="font-size:10.5pt;color:'004060'">注①集解徐广曰：“天汉三年。”正义案：从太初元年至天汉三年，乃七年也。
<br>
<br>　　注②正义太史公举李陵，李陵降也。
<br>
<br>　　注③索隐案：谓其意隐微而言约也。正义诗p书隐微而约省者，迁深惟欲依其隐约
而成其志意也。
<br>
<br>　　注④集解徐广曰：“在汤阴。”
<br>
<br>　　注⑤正义即吕氏春秋也。
<br>
<br>　　注⑥集解张晏曰：“武帝获麟，迁以为述事之端。上纪黄帝，下至麟止，犹春秋止
于获麟也。”索隐服虔云：“武帝至雍获白麟，而铸金作麟足形，故云‘麟止’。迁作
史记止于此，犹春秋终于获麟然也。”史记以黄帝为首，而云“述陶唐者”，案五帝本
纪赞云“五帝尚矣，然尚书载尧以来。百家言黄帝，其文不雅驯”，故述黄帝为本纪之
首，而以尚书雅正，故称“起于陶唐”。</span>
<br>
<br>　　维昔黄帝，法天则地，四圣遵序，①各成法度；唐尧逊位，虞舜不台；②厥美帝功，
万世载之。作五帝本纪③第一。
<br>
<br>　　<span style="font-size:10.5pt;color:'004060'">注①集解徐广曰：“颛顼，帝喾，尧，舜。”
<br>
<br>　　注②索隐台音怡。悦也。或音胎，非也。
<br>
<br>　　注③索隐应劭云：“有本则纪，有家则代，有年则表，有名则传。”</span>
<br>
<br>　　维禹之功，九州攸同，光唐虞际，德流苗裔；夏桀淫骄，乃放鸣条。作夏本纪第二。
<br>
<br>　　维契①作商，爰及成汤；太甲居桐，德盛阿衡；武丁得说，乃称高宗；帝辛湛湎，
诸侯不享。作殷本纪第三。
<br>
<br>　　<span style="font-size:10.5pt;color:'004060'">注①正义音薛也。</span>
<br>
<br>　　维弃作稷，德盛西伯；武王牧野，实抚天下；幽厉昏乱，既丧酆镐；陵迟至赧；
<br>
<br>　　洛邑不祀。作周本纪第四。
<br>
<br>　　维秦之先，伯翳佐禹；穆公思义，悼豪之旅；①以人为殉，诗歌黄鸟；昭襄业帝。
作秦本纪第五。
<br>
<br>　　<span style="font-size:10.5pt;color:'004060'">注①索隐案：豪□“崤”之异音。旅，师旅也。正义穆公封崤山军旅之尸。</span>
<br>
<br>　　始皇既立，并兼六国，销锋铸L，①维偃干革，尊号称帝，矜武任力；二世受运，
子婴降虏。作始皇本纪第六。
<br>
<br>　　<span style="font-size:10.5pt;color:'004060'">注①集解徐广曰：“严安上书，销其兵铸以为钟L也。”索隐下音巨。L，钟也。</span>
<br>
<br>　　秦失其道，豪桀并扰；项梁业之，子羽接之；杀庆救赵，①诸侯立之；诛婴背怀，
天下非之。作项羽本纪第七。
<br>
<br>　　<span style="font-size:10.5pt;color:'004060'">注①集解徐广曰：“宋义为上将，号庆子冠军。”</span>
<br>
<br>　　子羽暴虐，汉行功德；愤发蜀汉，还定三秦；诛籍业帝，天下惟宁，改制易俗。作高祖本纪第八。
<br>
<br>　　惠之早B，①诸吕不台；②崇强禄p产，诸侯谋之；杀隐幽友，③大臣洞疑，④遂
及宗祸。作吕太后本纪第九。
<br>
<br>　　<span style="font-size:10.5pt;color:'004060'">注①正义音殒。
<br>
<br>　　注②集解徐广曰：“无台辅之德也。一曰怡，怿也，不为百姓所说。”索隐徐广音
胎，非也。案：一音怡，此赞本韵，则怡怿为是。
<br>
<br>　　注③集解徐广曰：“赵隐王如意，赵幽王友。”
<br>
<br>　　注④索隐案：洞是洞达为义，言所共疑也。</span>
<br>
<br>　　汉既初兴，继嗣不明，迎王践祚，天下归心；蠲除肉刑，开通关梁，广恩博施，厥
称太宗。作孝文本纪第十。
<br>
<br>　　诸侯骄恣，吴首为乱，京师行诛，七国伏辜，天下翕然，大安殷富。作孝景本纪第
十一。
<br>
<br>　　汉兴五世，隆在建元，外攘夷狄，内修法度，封禅，改正朔，易服色。作今上本纪
第十二。
<br>
<br>　　维三代尚矣，年纪不可考，盖取之谱牒旧闻，本于兹，于是略推，作三代世表第一。
<br>
<br>　　幽厉之后，周室衰微，诸侯专政，春秋有所不纪；而谱牒经略，五霸更盛衰，欲睹
周世相先后之意，作十二诸侯年表第二。
<br>
<br>　　春秋之后，陪臣秉政，强国相王；以至于秦，卒并诸夏，灭封地，擅其号。作六国
年表第三。
<br>
<br>　　秦既暴虐，楚人发难，项氏遂乱，汉乃扶义征伐；八年之闲，天下三嬗，事繁变，
故详着秦楚之际月表第四。
<br>
<br>　　汉兴已来，至于太初百年，诸侯废立分削，谱纪不明，有司靡踵，强弱之原云以世。
①作汉兴已来诸侯年表第五。
<br>
<br>　　<span style="font-size:10.5pt;color:'004060'">注①集解徐广曰：“一作‘云已’也。*(天)*汉序*[传]*曰：‘敞p义依霍，庶几
云已’。”索隐案：踵谓继也。“以”字当作“已”，“世”当作“也”，并误耳。云，
已，也，皆语助之辞也。正义言汉兴已来百年，诸侯废立分削，谱纪不能明其嗣，有司
无所踵继其后，乃云强弱之原云以世相代，*(相)*不能有所录纪也。</span>
<br>
<br>　　维高祖元功，辅臣股肱，剖符而爵，泽流苗裔，忘其昭穆，或杀身陨国。作高祖功
臣侯者年表第六。
<br>
<br>　　惠景之闲，维申功臣宗属爵邑，作惠景闲侯者年表第七。
<br>
<br>　　北讨强胡，南诛劲越，征伐夷蛮，武功爰列。作建元以来侯者年表第八。
<br>
<br>　　诸侯既强，七国为从，子弟多，无爵封邑，推恩行义，其讼弱，德归京师。
<br>
<br>　　作王子侯者年表第九。
<br>
<br>　　国有贤相良将，民之师表也。维见汉兴以来将相名臣年表，贤者记其治，不贤者彰
其事。作汉兴以来将相名臣年表第十。
<br>
<br>　　维三代之礼，所损益各殊务，然要以近性情，通王道，故礼因人质为之节文，略协
古今之变。作礼书第一。
<br>
<br>　　乐者，所以移风易俗也。自雅颂声兴，则已好郑]之音，郑]之音所从来久矣。
<br>
<br>　　人情之所感，远俗则怀。①比乐书以述来古，②作乐书第二。
<br>
<br>　　<span style="font-size:10.5pt;color:'004060'">注①集解徐广曰：“乐者所以感和人情。人情既感，则远方殊俗莫不怀柔向化也。”
<br>
<br>　　注②索隐案：来古即古来也。言比乐书以述自古已来乐之兴衰也。</span>
<br>
<br>　　非兵不强，①非德不昌，黄帝p汤p武以兴，②桀p纣p二世以崩，可不慎欤？司
马法所从来尚矣，③太公p孙p吴p王子④能绍而明之，切近世，极人变。作律书第三。
<br>
<br>　　<span style="font-size:10.5pt;color:'004060'">注①索隐案：此律书之赞而云“非兵不强”者，则此“律书”既“兵书”也。
<br>
<br>　　古者师出以律，则凡出军皆听律声，故云“闻声效胜负，望敌知吉凶”也。
<br>
<br>　　注②索隐黄帝有版泉之师，汤p武有鸣条p牧野之战而克桀p纣。
<br>
<br>　　注③正义古者师出以律，凡军出皆吹律听声。律书云“六律为万事根本，其于兵械
尤所重。望敌知吉凶，闻声效胜负”。故云“司马兵法所从来尚矣”乎？
<br>
<br>　　注④集解徐广曰：“王子成甫。”</span>
<br>
<br>　　律居阴而治阳，历居阳而治阴，律历更相治，闲不容H忽。①五家之文怫异，②维
太初之元论。作历书第四。③
<br>
<br>　　<span style="font-size:10.5pt;color:'004060'">注①索隐案：忽者，总文之微也。H者，轻也。言律历穷阴阳之妙，其闲不容丝忽
也。言“H”，恐衍字耳。正义H，匹遥反，今音匹沼反。字当作“秒”。秒，禾芒表也。忽，一蚕口出丝也。言律历相治之闲，不容比微细之物也。
<br>
<br>　　注②索隐怫音悖，一音扶物反。怫亦悖也。言金木水火土五家之文，各相悖异不同
也。正义五家谓黄帝p颛顼p夏p殷p周之历，其文相戾，乖异不同，维太初之元论历
律为是，故历书自太初之元论之也。
<br>
<br>　　注③集解徐广曰：“论，一作‘编’。”</span>
<br>
<br>　　星气之书，多杂S祥，不经；推其文，考其应，不殊。比集论其行事，验于轨度以
次，作天官书第五。
<br>
<br>　　受命而王，封禅之符罕①用，用则万灵罔不祀。追本诸神名山大川礼，作封禅书
第六。
<br>
<br>　　<span style="font-size:10.5pt;color:'004060'">注①集解徐广曰：“一云‘答应’。”</span>
<br>
<br>　　维禹浚川，九州攸宁；爰及宣防，决渎通沟。作河渠书第七。
<br>
<br>　　维币之行，①以通农商；其极则玩巧，②并兼兹殖，争于机利，去本趋末。
<br>
<br>　　作平准书以观事变，第八。
<br>
<br>　　<span style="font-size:10.5pt;color:'004060'">注①索隐维之行。上音“币帛”之“币”，钱也。
<br>
<br>　　注②索隐z巧，上五官反；下苦孝反。</span>
<br>
<br>　　太伯避历，江蛮是适；文武攸兴，古公王迹。阖庐s僚，宾服荆楚；夫差克齐，子
胥鸱夷；信呵自剑吴国既灭。嘉伯之让，作吴世家第一。
<br>
<br>　　申p吕肖矣，①尚父侧微，卒归西伯，文武是师；功冠k公，缪权于幽；②番番黄
发，③爰飨营丘。不背柯盟，桓公以昌，九合诸侯，霸功显彰。田阚争宠，姜姓解亡。
④嘉父之谋，作齐太公世家第二。
<br>
<br>　　<span style="font-size:10.5pt;color:'004060'">注①集解徐广曰：“肖音h。h犹衰微。”索隐案：徐广注肖音h，h犹衰微，其
音训不可知从出也。今案：肖谓微弱而省少，所谓“申吕虽衰”也。正义肖音h。吕尚
之祖封于申。申p吕后h微，故尚父微贱也。
<br>
<br>　　注②集解徐广曰：“缪，错也，犹云缠结也。权智潜谋，幽昧不显，所谓太公阴谋。”
索隐案：缪谓绸缪也，音亡又反。又谓太公绸缪，为权谋于幽昧不明着，谓太公之阴谋
也。正缪音武彪反。言吕尚绸缪于幽权之策，谓六韬p三略p阴符p七术之属也。
<br>
<br>　　注③集解番音婆。毛苌云“番番，威勇武貌”也。案：黄发，言老人发白而更黄也。
<br>
<br>　　注④集解徐广曰：“阚，一云‘监’。解，一作‘迁’。”</span>
<br>
<br>　　依之违之，周公绥之；愤发文德，天下和之；辅翼成王，诸侯宗周。隐桓之际，是
独何哉？三桓争强，鲁乃不昌。嘉旦金g，作周公世家第三。
<br>
<br>　　武王克纣，天下未协而崩。成王既幼，管蔡疑之，淮夷叛之，于是召公率德，安集
王室，以宁东土。燕*(易)**[哙]*之禅，①乃成祸乱。嘉甘棠之诗，作燕世家第四。
<br>
<br>　　<span style="font-size:10.5pt;color:'004060'">注①索隐谓王哙禅其相子之，后卒危乱也。</span>
<br>
<br>　　管蔡相武庚，将宁旧商；及旦摄政，二叔不飨；杀鲜放度，①周公为盟；大任十子，
②周以宗强。嘉仲悔过，③作管蔡世家第五。
<br>
<br>　　<span style="font-size:10.5pt;color:'004060'">注①索隐案：系家云管叔名鲜，蔡叔名度，霍叔名处也。
<br>
<br>　　注②索隐太任，文王妃。十子，伯邑考p武王p管p蔡p霍p鲁p]p毛pBp曹
是也。
<br>
<br>　　注③正义蔡叔度之子蔡仲也。</span>
<br>
<br>　　王后不绝，舜禹是说；维德休明，苗裔蒙烈。百世享祀，爰周陈杞，楚实灭之。
<br>
<br>　　齐田既起，舜何人哉？作陈杞世家第六。
<br>
<br>　　收殷余民，叔封始邑，申以商乱，酒材是告，及朔之生，]顷不宁；①南子恶蒯聩，
子父易名。周德卑微，战国既强，]以小弱，角独后亡。喜彼康诰，作]世家第七。
<br>
<br>　　<span style="font-size:10.5pt;color:'004060'">注①索隐]顷公也。</span>
<br>
<br>　　嗟箕子乎！嗟箕子乎！正言不用，乃反为奴。武庚既死，周封微子。襄公伤于泓，
①君子孰称。景公谦德，荧惑退行。剔成暴虐，②宋乃灭亡。喜微子问太师，作宋世家
第八。
<br>
<br>　　<span style="font-size:10.5pt;color:'004060'">注①正义泓，水名。公羊传云：“宋与楚人期战于泓之阳，宋师大败，君子大其不
鼓不成列，临大事而不忘礼，虽文王之战亦不过此也。”
<br>
<br>　　注②集解徐广曰：“一云‘偃’，宋剔成君生偃。”索隐上音成。</span>
<br>
<br>　　武王既崩，叔虞邑唐。君子讥名，①卒灭武公。骊姬之爱，乱者五世；重耳不得意，
乃能成霸。六卿专权，②晋国以m。嘉文公锡鬯，作晋世家第九。
<br>
<br>　　<span style="font-size:10.5pt;color:'004060'">注①正义谓晋穆侯太子名仇，少子名成师也。
<br>
<br>　　注②正义智伯，范，中行，韩，魏，赵。</span>
<br>
<br>　　重黎业之，吴回接之；殷之季世，粥子牒之。周用熊绎，熊渠是续。庄王之贤，乃
复国陈；①既赦郑伯，班师华元。怀王客死，兰咎屈原；好谀信谗，楚并于秦。嘉庄王
之义，作楚世家第十。
<br>
<br>　　<span style="font-size:10.5pt;color:'004060'">注①正义楚庄王都陈。</span>
<br>
<br>　　少康之子，实宾南海，①文身断发，鼋钏②与处，既守封禺，③奉禹之祀。句践困
彼，乃用种p蠡。嘉句践夷蛮能修其德，灭强吴以尊周室，作越王句践世家第十一。
<br>
<br>　　<span style="font-size:10.5pt;color:'004060'">注①正义吴越春秋云：“启使岁时祭禹于越，立宗庙南山之上，封少康庶子无余于
越，使祠禹，至句践迁都山阴，立禹庙为始祖庙，越亡遂废也。”案：今禹庙在会稽山
下。
<br>
<br>　　注②索隐W钏p元鼍二音。
<br>
<br>　　注③集解徐广曰：“封禺山在武康县南。”</span>
<br>
<br>　　桓公之东，太史是庸。及侵周禾，王人是议。祭仲要盟，郑久不昌。子产之仁，绍
世称贤。三晋侵伐，郑纳于韩。嘉厉公纳惠王，作郑世家第十二。
<br>
<br>　　维骥J耳，乃章造父。赵夙事献，衰续厥绪。①佐文尊王，卒为晋辅。襄子困辱，
乃禽智伯。主父生缚，饿死探爵。王迁辟淫，良将是斥。嘉鞅讨周乱，作赵世家第十三。
<br>
<br>　　<span style="font-size:10.5pt;color:'004060'">注①正义衰，楚为反。</span>
<br>
<br>　　毕万爵魏，卜人知之。及绛戮干，戎翟和之。文侯慕义，子夏师之。惠王自矜，齐
秦攻之。既疑信陵，诸侯罢之。卒亡大梁，王假厮之。嘉武佐晋文申霸道，作魏世家第
十四。
<br>
<br>　　韩厥阴德，赵武攸兴。绍绝立废，晋人宗之。昭侯显列，申子庸之。疑非不信，秦
人袭之。嘉厥辅晋匡周天子之赋，作韩世家第十五。
<br>
<br>　　完子避难，适齐为援，阴施五世，齐人歌之。成子得政，田和为侯。王建动心，乃
迁于共。嘉威p宣能拨浊世而独宗周，作田敬仲完世家第十六。
<br>
<br>　　周室既衰，诸侯恣行。仲尼悼礼废乐崩，追修经术，以达王道，匡乱世反之于正，
见其文辞，为天下制仪法，垂六之统纪于后世。作孔子世家第十七。
<br>
<br>　　桀p纣失其道而汤p武作，周失其道而春秋作。①秦失其政，而陈涉发螅诸侯作
难，风起云蒸，卒亡秦族。天下之端，自涉发难。作陈涉世家第十八。
<br>
<br>　　<span style="font-size:10.5pt;color:'004060'">注①正义周失其道，至秦之时，诸侯力事乎争强。</span>
<br>
<br>　　成皋之台，薄氏始基。诎意适代，厥崇诸窦。栗姬竟螅王氏乃遂。陈后太骄，卒
尊子夫。嘉夫德若斯，作外戚世家十九。
<br>
<br>　　汉既谲谋，禽信于陈；越荆剽轻，乃封弟交为楚王，爰都彭城，以强淮泗，为汉宗
藩。戊溺于邪，礼复绍之。嘉游辅祖，①作楚元王世家二十。
<br>
<br>　　<span style="font-size:10.5pt;color:'004060'">注①正义游，楚王交字也。祖，高祖也。</span>
<br>
<br>　　维祖师旅，刘贾是与；为布所袭，丧其荆p吴。营陵激吕，乃王琅邪；怵午①信齐，
往而不归，遂西入关，遭立孝文，获复王燕。天下未集，贾p泽以族，为汉藩辅。作荆
燕世家第二十一。
<br>
<br>　　<span style="font-size:10.5pt;color:'004060'">注①正义谓祝午也。</span>
<br>
<br>　　天下已平，亲属既寡；悼惠先壮，实镇东土。哀王擅兴，发怒诸吕，驷钧暴戾，京
师弗许。厉之内淫，祸成主父。嘉肥股肱，作齐悼惠王世家第二十二。
<br>
<br>　　楚人围我荥阳，相守三年；萧何填抚山西，①推计踵兵，给粮食不绝，使百姓爱汉，
不乐为楚。作萧相国世家第二十三。
<br>
<br>　　<span style="font-size:10.5pt;color:'004060'">注①正义谓华山之西也。</span>
<br>
<br>　　与信定魏，破赵拔齐，遂弱楚人。续何相国，不变不革，黎庶攸宁。嘉参不伐功矜
能，作曹相国世家第二十四。
<br>
<br>　　运筹帷幄之中，制胜于无形，子房计谋其事，无知名，无勇功，图难于易，为大于
细。作留侯世家第二十五。
<br>
<br>　　六奇既用，诸侯宾从于汉；吕氏之事，平为本谋，终安宗庙，定社稷。作陈丞相世
家第二十六。
<br>
<br>　　诸吕为从，谋弱京师，而勃反经合于权；吴楚之兵，亚夫驻于昌邑，以厄齐赵，而
出委以梁。作绛侯世家第二十七。
<br>
<br>　　七国叛逆，蕃屏京师，唯梁为I；景矜功，几获于祸。嘉其能距吴楚，作梁孝王
世家第二十八。
<br>
<br>　　五宗既王，亲属洽和，诸侯大小为藩，爰得其宜，僭拟之事稍衰贬矣。作五宗世家
第二十九。
<br>
<br>　　三子之王，文辞可观。作三王世家第三十。
<br>
<br>　　末世争利，维彼奔义；让国饿死，天下称之。作伯夷列传第一。
<br>
<br>　　晏子俭矣，夷吾则奢；齐桓以霸，景公以治。作管晏列传第二。
<br>
<br>　　李耳无为自化，清净自正；韩非揣事情，循死怼Ｗ骼献雍非列传第三。
<br>
<br>　　自古王者而有司马法，穰苴能申明之。作司马穰苴列传第四。
<br>
<br>　　非信廉仁勇不能传兵论剑，与道同符，内可以治身，外可以应变，君子比德焉。
<br>
<br>　　作孙子吴起列传第五。
<br>
<br>　　维建遇谗，爰及子奢，尚既匡父，伍员奔吴。作伍子胥列传第六。
<br>
<br>　　孔氏述文，弟子兴业，咸为师傅，崇仁厉义。作仲尼弟子列传第七。
<br>
<br>　　鞅去]适秦，能明其术，强霸孝公，后世遵其法。作商君列传第八。
<br>
<br>　　天下患衡秦毋餍，而苏子能存诸侯，约从以抑贪强。作苏秦列传第九。
<br>
<br>　　六国既从亲，而张仪能明其说，复散解诸侯。作张仪列传第十。
<br>
<br>　　秦所以东攘①雄诸侯，樗里p甘茂之策。作樗里甘茂列传第十一。
<br>
<br>　　<span style="font-size:10.5pt;color:'004060'">注①集解徐广曰：“一作‘襄’。”</span>
<br>
<br>　　苞河山，①围大梁，使诸侯敛手而事秦者，魏之功。作穰侯列传第十二。
<br>
<br>　　<span style="font-size:10.5pt;color:'004060'">注①集解徐广曰：“苞，一作‘施’。”</span>
<br>
<br>　　南拔鄢郢，北摧长平，遂围邯郸，武安为率；破荆灭赵，王翦之计。作白起王翦列
传第十三。
<br>
<br>　　猎儒墨之遗文，明礼义之统纪，绝惠王利端，列往世兴衰。①作孟子荀卿列传第十
四。
<br>
<br>　　<span style="font-size:10.5pt;color:'004060'">注①集解徐广曰：“一作‘坏’。”</span>
<br>
<br>　　好客喜士，士归于薛，为齐I楚魏。作孟尝君列传第十五。
<br>
<br>　　争冯亭以权，①如楚以救邯郸之围，使其君复称于诸侯。作平原君虞卿列传第十六。
<br>
<br>　　<span style="font-size:10.5pt;color:'004060'">注①集解徐广曰：“以，一作‘反’。太史公讥平原曰‘利令智昏’，故云争冯亭
反权。”</span>
<br>
<br>　　能以富贵下贫贱，贤能诎于不肖，唯信陵君为能行之。作魏公子列传第十七。
<br>
<br>　　以身徇君，遂脱强秦，使驰说之士南乡走楚者，黄歇之义。作春申君列传第十八能
忍于魏齐，①而信威于强秦，推贤让位，二子有之。作范睢蔡泽列传第十九。
<br>
<br>　　<span style="font-size:10.5pt;color:'004060'">注①集解徐广曰：“音逅。”索隐，火候反。，辱也。</span>
<br>
<br>　　率行其谋，连五国兵，为弱燕报强齐之雠，雪其先君之耻。作乐毅列传第二十。
<br>
<br>　　能信意强秦，而屈体廉子，用徇其君，俱重于诸侯。作廉颇蔺相如列传第二十一。
<br>
<br>　　愍王既失临淄而奔莒，唯田单用即墨破走骑劫，遂存齐社稷。作田单列传第二十二。
<br>
<br>　　能设诡说解患于围城，轻爵禄，乐肆志。作鲁仲连邹阳列传第二十三。
<br>
<br>　　作辞以讽谏，连类以争义，离骚有之。作屈原贾生列传第二十四。
<br>
<br>　　结子楚亲，使诸侯之士斐然争入事秦。作吕不韦列传第二十五。
<br>
<br>　　曹子匕首，鲁获其田，齐明其信；豫让义不为二心。作刺客列传第二十六。
<br>
<br>　　能明其画，因时推秦，遂得意于海内，斯为谋首。作李斯列传第二十七。
<br>
<br>　　为秦开地益，北靡匈奴，据河为塞，因山为固，建榆中。作蒙恬列传第二十八。
<br>
<br>　　填赵塞常山以广河内，弱楚权，明汉王之信于天下。作张耳陈余列传第二十九。
<br>
<br>　　收西河p上党之兵，从至彭城；越之侵掠梁地以苦项羽。作魏豹彭越列传第三十。
<br>
<br>　　以淮南叛楚归汉，汉用得大司马殷，卒破子羽于垓下。①作黥布列传第三十一。
<br>
<br>　　<span style="font-size:10.5pt;color:'004060'">注①集解徐广曰：“堤塘之名也。”</span>
<br>
<br>　　楚人迫我京索，而信拔魏赵，定燕齐，使汉三分天下有其二，以灭项籍。作淮阴侯
列传第三十二。
<br>
<br>　　楚汉相距巩洛，而韩信为填颍川，卢绾绝籍粮饷。作韩信卢绾列传第三十三。
<br>
<br>　　诸侯畔项王，唯齐连子羽城阳，汉得以闲遂入彭城。作田儋列传第三十四。
<br>
<br>　　攻城野战，获功归报，哙p商有力焉，非独鞭策，又与之脱难。作樊郦列传第三十
五。
<br>
<br>　　汉既初定，文理未明，苍为主计，整齐度量，序律历。作张丞相列传第三十六。
<br>
<br>　　结言通使，约怀诸侯；诸侯咸亲，归汉为藩辅。作郦生陆贾列传第三十七。
<br>
<br>　　欲详知秦楚之事，维周常从高祖，平定诸侯。作傅靳蒯成①列传第三十八。
<br>
<br>　　<span style="font-size:10.5pt;color:'004060'">注①索隐蒯成，上音裴，其字音从崩邑，又音浮。</span>
<br>
<br>　　徙强族，都关中，和约匈奴；明朝廷礼，次宗庙仪法。作刘敬叔孙通列传第三十九。
<br>
<br>　　能摧刚作柔，卒为列臣；栾公不劫于硕倍死。作季布栾布列传第四十。
<br>
<br>　　敢犯颜色以达主义，不顾其身，为国家树长画。作袁盎朝错列传第四十一。
<br>
<br>　　守法不失大理，言古贤人，增主之明。作张释之冯唐列传第四十二。
<br>
<br>　　敦厚慈孝，讷于言，敏于行，务在鞠躬，君子长者。作万石张叔列传第四十三。
<br>
<br>　　守节切直，义足以言廉，行足以厉贤，任重权不可以非理挠。作田叔列传第四十四。
<br>
<br>　　扁鹊言医，为方者宗，守数精明；后世*(修)**[循]*序，弗能易也，而仓公可谓近
之矣。作扁鹊仓公列传第四十五。
<br>
<br>　　维仲之省，①厥濞王吴，遭汉初定，以填抚江淮之闲。作吴王濞列传第四十六。
<br>
<br>　　<span style="font-size:10.5pt;color:'004060'">注①集解徐广曰：“吴王之王由父省。”</span>
<br>
<br>　　吴楚为乱，宗属唯婴贤而喜士，士乡之，率师抗山东荥阳。作魏其武安列传第四十
七。
<br>
<br>　　智足以应近世之变，宽足用得人。作韩长孺列传第四十八。
<br>
<br>　　勇于当敌，仁爱士卒，号令不烦，师徒乡之。作李将军列传第四十九。
<br>
<br>　　自三代以来，匈奴常为中国患害；欲知强弱之时，设备征讨，作匈奴列传第五十。
<br>
<br>　　直曲塞，广河南，破祁连，通西国，靡北胡。作]将军骠骑列传第五十一。
<br>
<br>　　大臣宗室以侈靡相高，唯弘用节衣食为百吏先。作平津侯列传第五十二。
<br>
<br>　　汉既平中国，而佗能集杨越以保南藩，纳贡职。作南越列传第五十三。
<br>
<br>　　吴之叛逆，瓯人斩濞，①葆守封禺②为臣。作东越列传第五十四。
<br>
<br>　　<span style="font-size:10.5pt;color:'004060'">注①集解徐广曰：“今之永宁，是东瓯也。”
<br>
<br>　　注②索隐上音保。言东瓯被越攻破之后，保封禺之山，今在武康县也。</span>
<br>
<br>　　燕丹散乱辽闲，满收其亡民，厥聚海东，以集真藩，①葆塞为外臣。作朝鲜列传第
五十五。
<br>
<br>　　<span style="font-size:10.5pt;color:'004060'">注①集解徐广曰：“一作‘莫’。藩音普寒反。”</span>
<br>
<br>　　唐蒙使略通夜郎，而邛笮之君请为内臣受吏。作西南夷列传第五十六。
<br>
<br>　　子虚之事，大人赋说，靡丽多夸，然其指风谏，归于无为。作司马相如列传第五十
七。
<br>
<br>　　黥布叛逆，子长国之，以填江淮之南，安剽楚庶民。作淮南衡山列传第五十八。
<br>
<br>　　奉法循理之吏，不伐功矜能，百姓无称，亦无过行。作循吏列传第五十九。
<br>
<br>　　正衣冠立于朝廷，而k臣莫敢言浮说，长孺矜焉；好荐人，称长者，壮有溉。①作
汲郑列传第六十。
<br>
<br>　　<span style="font-size:10.5pt;color:'004060'">注①集解徐广曰：“一作‘慨’。”</span>
<br>
<br>　　自孔子卒，京师莫崇庠序，唯建元元狩之闲，文辞粲如也。作儒林列传第六十一。
<br>
<br>　　民倍本多巧，奸轨弄法，善人不能化，唯一切严削为能齐之。作酷吏列传第六十二。
<br>
<br>　　汉既通使大夏，而西极远蛮，引领内乡，欲观中国。作大宛列传第六十三。
<br>
<br>　　救人于厄，振人不赡，仁者有乎；不既信，①不倍言，义者有取焉。作游侠列传第
六十四。
<br>
<br>　　<span style="font-size:10.5pt;color:'004060'">注①集解徐广曰：“一云‘不慨信’。”</span>
<br>
<br>　　夫事人君能说主耳目，和主颜色，而获亲近，非独色爱，能亦各有所长。作佞幸列
传第六十五。
<br>
<br>　　不流世俗，不争死，上下无所凝滞，人莫之害，以道之用。作滑稽列传第六十六。
<br>
<br>　　齐p楚p秦p赵为日者，各有俗①所用。欲循②观其大旨，作日者列传第六十七。
<br>
<br>　　<span style="font-size:10.5pt;color:'004060'">注①索隐案：日者传云“无以知诸国之俗”，今褚先生唯记司马季主之事也。
<br>
<br>　　注②集解徐广曰：“一作‘总’。”</span>
<br>
<br>　　三王不同龟，四夷各异卜，然各以决吉凶。略窥其要，作龟策列传①第六十八。
<br>
<br>　　<span style="font-size:10.5pt;color:'004060'">注①索隐三王不同龟，四夷各异卜，其书既亡，无以纪其异。今褚少孙唯取太卜占
龟之杂说，词甚烦芜，不能裁剪，妄皆穿凿，此篇不才之甚也。</span>
<br>
<br>　　布衣匹夫之人，不害于政，不妨百姓，取与以时而息财富，智者有采焉。作货殖列
传第六十九。
<br>
<br>　　维我汉继五帝末流，接三代*(统)**[绝]*业。周道废，秦拨去古文，焚灭诗书，故
明堂石室金匮玉版①图籍散乱。于是汉兴，萧何次律令，韩信申军法，张苍为章程，②
叔孙通定礼仪，则文学彬彬稍进，诗书往往闲出矣。自曹参荐盖公③言黄老，而贾生p
晁错明申p商，公孙弘以儒显，百年之闲，天下遗文古事靡不毕集太史公。太史公仍父
子相续纂其职。曰：“于戏！余维先人尝掌斯事，显于唐虞，至于周，复典之，故司马
氏世主天官。④至于余乎，钦念哉！钦念哉！”罔罗天下放失旧闻，⑤王笏兴，原始
察终，见盛观衰，论考之行事，略推三代，录秦汉，上记轩辕，下至于兹，着十二本纪，
既科条之矣。并时异世，年差不明，⑥作十表。礼乐损益，律历改易，兵权山川鬼神，
⑦天人之际，承敝通变，作八书。二十八宿环北辰，三十辐共一毂，⑧运行无穷，辅拂
股肱之臣配焉，忠信行道，以奉主上，作三十世家。扶义m傥，不令己失时，⑨立功名
于天下，作七十列传。凡百三十篇，五十二万六千五百字，为太史公书。⑩序略，以拾
遗补，⑾成一家之言，厥协六经异传，⑿整齐百家杂语，⒀藏之名山，副在京师，⒁
俟后世圣人君子。⒂第七十。⒃
<br>
<br>　　<span style="font-size:10.5pt;color:'004060'">注①集解如淳曰：“刻玉版以为文字。”
<br>
<br>　　注②集解如淳曰：“章，历数之章术也。程者，权衡丈尺斛斗之平法也。”瓒曰：
“茂陵书‘丞相为工用程数其中’，言百工用材多少之量及制度之程品者是也。”
<br>
<br>　　注③索隐盖，姓也，古合反。
<br>
<br>　　注④索隐案：此天官非周礼宰天官，乃谓知天文星历之事为天官。且迁实黎之后，
而黎氏后亦总称重黎，以重本司天，故太史公代掌天官，盖天官统太史之职。言史是历
代之职，恐非实事。然]宏以为司马氏，周史佚之后，故太史谈云“予之先人，周之太
史”，盖或得其实也。
<br>
<br>　　注⑤索隐案：旧闻有遗失放逸者，网罗而考论之也。
<br>
<br>　　注⑥索隐案：并时则年历差殊，亦略言，难以明辩，故作表也。
<br>
<br>　　注⑦索隐案：兵权，即律书也。迁没之后，亡，褚少孙以律书补之，今律书亦略言
兵也。山川，即河渠书也；鬼神，封禅书也，故云山川鬼神也。
<br>
<br>　　注⑧集解S案：汉书音义曰“象黄帝以下三十世家，老子言车三十辐，运行无穷，
以象王者如此也”。正义颜云：“此说非也。言星共绕北辰，诸辐咸归车，k臣尊辅
天子也。”
<br>
<br>　　注⑨索隐己音纪。言扶义倜傥之士能立功名于当代，不后于时者也。
<br>
<br>　　注⑩索隐案：桓谭云“迁所著书成，以示东方朔，朔皆署曰‘太史公’，则谓‘太
史公’是朔称也。亦恐其说未尽。盖迁自尊其父著述，称之曰‘公’。或云迁外孙杨恽
所称，事或当尔也”。
<br>
<br>　　注⑾集解李奇曰：“六也。”索隐案：汉书作“补阙”，此云“”，谓补六义
之阙也。
<br>
<br>　　注⑿索隐迁言以所撰取协于六经异传诸家之说耳，谦不敢比经也。异传者，如子
夏易传p毛公诗及韩婴外传p伏生尚书大传之流者也。
<br>
<br>　　注⒀正义太史公撰史记，言其协于六经异文，整齐诸子百家杂说之语，谦不敢比经
艺也。异传，谓如丘明春秋外传国语p子夏易传p毛公诗传p韩诗外传p伏生尚书大传
之流也。
<br>
<br>　　注⒁索隐言正本藏之书府，副本留京师也。穆天子传云“天子北征，至于k玉之山，
河平无险，四彻中绳，先王所谓策府”。郭璞云“古帝王藏策之府”。则此谓藏之名山是也。
<br>
<br>　　注⒂索隐以俟后圣君子。此语出公羊传。言夫子制春秋以俟后圣君子，亦有乐乎此
也。
<br>
<br>　　注⒃集解S案：]宏汉书旧仪注曰“司马迁作景帝本纪，极言其短及武帝过，武帝
怒而削去之。后坐举李陵，陵降匈奴，故下迁蚕室。有怨言，下狱死”。</span>
<br>
<br>　　太史公曰：余述历黄帝以来至太初而讫，百三十篇。
</span></td>
  </tr>
<tr><td align=center><a href="index.htm"><span style="font-size:12pt; color: #2895C3; letter-spacing: 1px; line-height: 25px;">返&nbsp;&nbsp;回</span></a></td></tr>
</table>
</center></div>
<div align="center"><center>
<table border=0 width=100% cellspacing=0 cellpadding=0>

<tr>
 <td  align='center'style="font-size: 11.5pt"><hr width="85%" size="1" 
 color="#CBE2EC"><a href="http://www.my285.com/">梦远书城(<font face="华文新魏">my285.com</font>)</a></td></tr></table>
</center></div>
<div align="center">
<script src="http://www.my285.com/41tf/gdx.js"></script>
<script src="http://www.my285.com/41tf/wd.js"></script></div>


<center><script src="../../41tf/WB.js"></script></center>
<script src="../../41tf/wdp.js"></script>
<script src="../../41tf/wdt.js"></script>
<div style='display:"none"'><script src="../../41tf/tj.js"></script></div>

</body>

<!-- Mirrored from www.my285.com/shishu/shiji/130.htm by HTTrack Website Copier/3.x [XR&CO'2007], Thu, 21 Mar 2013 04:01:09 GMT -->
</html>
