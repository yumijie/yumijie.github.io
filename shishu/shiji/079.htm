<html>

<!-- Mirrored from www.my285.com/shishu/shiji/079.htm by HTTrack Website Copier/3.x [XR&CO'2007], Thu, 21 Mar 2013 04:00:01 GMT -->
<head>
<meta http-equiv="Content-Type" content="text/html; charset=gb2312">
<title>梦远书城_史记(集注本) </title>
<link rel="stylesheet" href="images/wyt.css">

</head>
<center><script src="http://www.my285.com/41tf/DH1.js"></script></center>
<table border="0" width="100%" cellspacing="0" cellpadding="0" background="../../41tf/bj1.gif">
<tr><td align="center">
<script src="../../41tf/DH0.js"></script></td></tr></table>
<center><script src="../../41tf/DH.js"></script></center>
<div align="center">
<script src="http://www.my285.com/41tf/dd.js"></script>
<script src="http://www.my285.com/41tf/gds.js"></script></div><body bgcolor="#f7f7e7" topmargin="2" leftmargin="0" rightmargin="0" 
bottommargin="0">

<div align="center"><img src="images/logo.gif" width="165" height="41"></div>
<div align="center"><hr color="#CBE2EC" width=85%></div>
<div align=center><table width=85%>
   <tr><td align=right style="font-size:12pt; color: #2895C3; letter-spacing: 1px; line-height: 25px;">卷七十九&nbsp;&nbsp;范睢蔡泽列传　第十九
</span></td></tr></table></div><p>
<div align="center"><center>
<table border="0" width="85%">
  <tr>
    <td style="font-size:12pt; line-height: 150%;"><br>
<br>　　范睢者，魏人也，字叔。游说诸侯，欲事魏王，家贫无以自资，乃先事魏中大夫①
须贾。②
<br>
<br>　　<span style="font-size:10.5pt;color:'004060'">注①索隐按：汉书百官表中大夫，秦官。此魏有中大夫，盖古官也。
<br>
<br>　　注②索隐须，姓；贾，名也。须氏盖密须之后。</span>
<br>
<br>　　须贾为魏昭王①使于齐，范睢从。留数月，未得报。齐襄王②闻睢辩口，乃使人赐
睢金十斤及牛酒，睢辞谢不敢受。须贾知之，大怒，以为睢持魏国阴事告齐，故得此馈，
令睢受其牛酒，还其金。既归，心怒睢，以告魏相。魏相，魏之诸公子，曰魏齐。魏齐
大怒，使舍人笞击睢，折胁折齿。③睢详死，即卷以箦，④置厕中。宾客饮者醉，更溺
睢，⑤故J辱以惩后，令无妄言者。
<br>
<br>　　睢从箦中谓守者曰：“公能出我，我必厚谢公。”守者乃请出弃箦中死人。魏齐醉，
曰：“可矣。”范睢得出。后魏齐悔，复召求之。魏人郑安平闻之，乃遂操范睢亡，伏
匿，更名姓曰张禄
<br>
<br>　　<span style="font-size:10.5pt;color:'004060'">注①索隐按：系本昭王名o，襄王之子也。
<br>
<br>　　注②索隐名法章。
<br>
<br>　　注③索隐折音力答反。谓打折其胁而又拉折其齿也。
<br>
<br>　　注④索隐箦谓苇荻之薄也，用之以裹尸也。
<br>
<br>　　注⑤索隐更音羹。溺即溲也。溺音年吊反。溲音所留反。正义溺，古“尿”字。</span>
<br>
<br>　　当此时，秦昭王使谒者王稽于魏。郑安平诈为卒，侍王稽。①王稽问：“魏有贤人
可与俱西游者乎？”郑安平曰：“臣里中有张禄先生，欲见君，言天下事。
<br>
<br>　　其人有仇，不敢昼见。”王稽曰：“夜与俱来。”郑安平夜与张禄见王稽。语未究，
王稽知范睢贤，谓曰：“先生待我于三亭之南。”②与私约而去。
<br>
<br>　　<span style="font-size:10.5pt;color:'004060'">注①正义卒，祖律反。
<br>
<br>　　注②索隐按：三亭，亭名，在魏境之边，道亭也，今无其处。一云魏之郊境，总有
三亭，皆祖饯之处。与期三亭之南，盖送饯已毕，无人处。正义括地志云：“三亭冈在汴州尉氏县西南三十七里。”按：三亭冈在山部中名也，盖“冈”字误为“南”。</span>
<br>
<br>　　王稽辞魏去，过载范睢入秦。至湖，①望见车骑从西来。范睢曰：“彼来者为谁？”
王稽曰：“秦相穰侯东行县邑。”范睢曰：“吾闻穰侯专秦权，恶内诸侯客，②此恐辱
我，我宁且匿车中。”有顷，穰侯果至，劳王稽，因立车而语曰：“关东有何变？”曰：
“无有。”又谓王稽曰：“谒君得无与诸侯客子俱来乎？无益，徒乱人国耳。”王稽曰：
“不敢。”即别去。范睢曰：“吾闻穰侯智士也，其见事迟，乡者疑车中有人，忘索之。”
③于是范睢下车走，曰：“此必悔之。”行十余里，果使骑还索车中，无客，乃已。王稽遂与范睢入咸阳。
<br>
<br>　　<span style="font-size:10.5pt;color:'004060'">注①索隐按：地理志京兆有湖县，本名胡，武帝更名湖，即今湖城县也。正义今虢
州湖城县也。
<br>
<br>　　注②索隐内音纳，亦如字。内者亦犹入也。
<br>
<br>　　注③索隐索犹搜也。音栅，又先格反。</span>
<br>
<br>　　已报使，因言曰：“魏有张禄先生，天下辩士也。曰‘秦王之国危于累卵，①得臣
则安。然不可以书传也’。臣故载来。”秦王弗信，使舍食草具。②待命岁余。
<br>
<br>　　<span style="font-size:10.5pt;color:'004060'">注①正义按：说苑云“晋灵公造九层之台，费用千金，谓左右曰：‘敢有谏者斩。’
荀息闻之，上书求见。灵公张弩持矢见之。曰：‘臣不敢谏也。臣能累十二博溃加九
鸡子其上。’公曰：‘子为寡人作之。’荀息正颜色，定志意，以雷又孟拢加九鸡子
其上。左右惧慑息，灵公气息不续。公曰：‘危哉，危哉！’荀息曰：‘此殆不危也，
复有危于此者。’公曰：‘愿见之。’荀息曰：‘九层之台三年不成，男不耕，女不织，
国用空虚，邻国谋议将兴，社稷亡灭，君欲何望？’灵公曰：‘寡人之过也乃至于此！’
即坏九层台也”。
<br>
<br>　　注②索隐谓亦舍之，而食以下客之具。然草具谓□食草莱之馔具。</span>
<br>
<br>　　当是时，昭王已立三十六年。南拔楚之鄢郢，楚怀王幽死于秦。秦东破齐。愍王尝
称帝，后去之。数困三晋。厌天下辩士，无所信。
<br>
<br>　　穰侯，华阳君，①昭王母宣太后之弟也；而泾阳君p高陵君皆昭王同母弟也。穰侯相，三人者更将，有封邑，以太后故，私家富重于王室。及穰侯为秦将，且欲越韩p魏而伐齐纲寿，欲以广其陶封。范睢乃上书曰：
<br>
<br>　　<span style="font-size:10.5pt;color:'004060'">注①集解徐广曰：“华，一作‘叶’。”索隐穰侯谓魏，宣太后之异父弟。</span>
<br>
<br>　　穰，县，在南阳。华阳君，芈戎，宣太后之同父弟，亦号为新城君是也。
<br>
<br>　　臣闻明主立政，①有功者不得不赏，有能者不得不官，劳大者其禄厚，功多者其爵
尊，能治者其官大。故无能者不敢当职焉，有能者亦不得蔽隐。使以臣之言为可，愿
行而益利其道；以臣之言为不可，久留臣无为也。语曰：“庸主赏所爱而罚所恶；明主
则不然，赏必加于有功，而刑必断于有罪。”今臣之胸不足以当椹质，②而要不足以待
斧钺，岂敢以疑事尝试于王哉！虽以臣为贱人而轻辱，独不重任臣者之无反复于王邪？
<br>
<br>　　<span style="font-size:10.5pt;color:'004060'">注①索隐按：战国策“立”作“y”也。
<br>
<br>　　注②索隐椹音陟林反。按：椹者，s椹也。质者，v刃也。腰斩者当椹质也。</span>
<br>
<br>　　且臣闻周有砥b，宋有结绿，梁有县藜，①楚有和朴，②此四宝者，土之所生，良
工之所失也，而为天下名器。然则圣王之所弃者，独不足以厚国家乎？
<br>
<br>　　<span style="font-size:10.5pt;color:'004060'">注①集解薛综曰：“县藜一曰美玉。”
<br>
<br>　　注②正义县音玄。刘伯庄云珍玉朴也。</span>
<br>
<br>　　臣闻善厚家者取之于国，善厚国者取之于诸侯。天下有明主则诸侯不得擅厚者，何
也？为其割荣也。①良医知病人之死生，而圣主明于成败之事，利则行之，害则舍之，
疑则少尝之，虽舜禹复生，弗能改已。语之至者，臣不敢载之于书，其浅者又不足听也。
意者臣愚而不概②于王心邪？亡其言③臣者贱而不可用乎？自非然者，臣愿得少赐游观
之闲，望见颜色。一语无效，请伏斧质。
<br>
<br>　　<span style="font-size:10.5pt;color:'004060'">注①索隐割荣即上之擅厚，谓擅权也。
<br>
<br>　　注②集解徐广曰：“一作‘溉’，音同。”索隐按：战国策“概”作“关”，谓关
涉于于王心也。徐注“音同”，非也注③索隐亡犹轻蔑也。</span>
<br>
<br>　　于是秦昭王大说，乃谢王稽，使以传车①召范睢。
<br>
<br>　　<span style="font-size:10.5pt;color:'004060'">注①集解徐广曰：“一云‘使持车’。”索隐“使持车”，战国策之文也。</span>
<br>
<br>　　于是范睢乃得见于离宫，①详为不知永巷而入其中。②王来而宦者怒，逐之，曰：
“王至！”范睢缪为曰：“秦安得王？秦独有太后p穰侯耳。”欲以感怒昭王。昭王至，
闻其与宦者争言，遂延迎，谢曰：“寡人宜以身受命久矣，会义渠之事急，寡人旦暮自
请太后；今义渠之事已，寡人乃得受命。窃闵然不敏，③敬执宾主之礼。”范睢辞让。
是日观范睢之见者，k臣莫不洒然④变色易容者。
<br>
<br>　　<span style="font-size:10.5pt;color:'004060'">注①正义长安故城本秦离宫，在雍州长安北十三里也。
<br>
<br>　　注②正义永巷，宫中狱也。
<br>
<br>　　注③索隐邹诞本作“□然”，音□。又云一作“闵”，音敏。闵犹□也。
<br>
<br>　　注④集解徐广曰：“洒，先典反。”索隐郑玄曰“洒然，肃敬之貌”也。</span>
<br>
<br>　　秦王屏左右，宫中虚无人。秦王跽①而请曰：“先生何以幸教寡人？”范睢曰：“唯唯。”有闲，秦王复跽而请曰：“先生何以幸教寡人？”范睢曰：“唯唯。”若是者三。秦王跽曰：“先生卒不幸教寡人邪？”范睢曰：“非敢然也。臣闻昔者
吕尚之遇文王也，身为渔父而钓于渭滨耳。若是者，交疏也。已说而立为太师，载与俱
归者，其言深也。故文王遂收功于吕尚而卒王天下。乡使文王疏吕尚而不与深言，是周
无天子之德，而文武无与成其王业也。今臣羁旅之臣也，交疏于王，而所愿陈者皆匡君
之事，处人骨肉之闲，愿效愚忠而未知王之心也。此所以王三问而不敢对者也。臣非有
畏而不敢言也。臣知今日言之于前而明日伏诛于后，然臣不敢避也。大王信行臣之言，
死不足以为臣患，亡不足以为臣忧，漆身为厉②被发为狂不足以为臣耻。且以五帝之圣
焉而死，三王之仁焉而死，五伯之贤焉而死，乌获p任鄙之力焉而死，成荆p③孟贲p
④王庆忌p⑤夏育之勇焉而死。⑥死者，人之所必不免也。处必然之势，可以少有补于
秦，此臣之所大愿也，臣又何患哉！伍子胥橐载而出昭关，夜行昼伏，至于陵水，⑦无
以b其口，膝行蒲伏，稽首肉袒，鼓腹吹篪，⑧乞食于吴市，卒兴吴国，阖闾为伯。使
臣得尽谋如伍子胥，加之以幽囚，终身不复见，是臣之说行也，臣又何忧？箕子p接舆
漆身为厉，被发为狂，无益于主。假使臣得同行于箕子，可以有补于所贤之主，是臣之
大荣也，臣有何耻？臣之所恐者，独恐臣死之后，天下见臣之尽忠而身死，因以是杜口
裹足，莫肯乡秦耳。足下上畏太后之严，下惑于奸臣之态，⑨居深宫之中，不离阿保之
手，终身迷惑，无与昭奸。⑩大者宗庙灭覆，小者身以孤危，此臣之所恐耳。若夫穷辱
之事，死亡之患，臣不敢畏也。臣死而秦治，是臣死贤于生。”
<br>
<br>　　秦王跽曰：“先生是何言也！夫秦国辟远，寡人愚不肖，先生乃幸辱至于此，是天
以寡人先生⑾而存先王之宗庙也。寡人得受命于先生，是天所以幸先王，而不弃其孤
也。先生柰何而言若是！事无小大，上及太后，下至大臣，愿先生悉以教寡人，无疑寡
人也。”范睢拜，秦王亦拜。
<br>
<br>　　<span style="font-size:10.5pt;color:'004060'">注①索隐音其纪反。跽者，长跪，两膝枝地。
<br>
<br>　　注②索隐音赖，癞病也。言漆涂身，生疮如病癞。
<br>
<br>　　注③集解徐广曰：“一作‘羌’。”
<br>
<br>　　注④集解许慎曰：“成荆，古勇士。孟贲，]人。”
<br>
<br>　　注⑤集解吴越春秋曰：“吴王僚子庆忌。”
<br>
<br>　　注⑥集解汉书音义曰：“或云夏育，]人，力举千钧。”
<br>
<br>　　注⑦索隐刘氏云：“陵水即栗水也。”按：陵栗声相近，故惑也。
<br>
<br>　　注⑧集解徐广曰：“一作‘箫’。”
<br>
<br>　　注⑨索隐按：态谓奸臣谄诈之志也。
<br>
<br>　　注⑩正义昭，明也。无与明其奸恶。
<br>
<br>　　注⑾集解徐广曰：“乱先生也。音溷。”索隐及注“溷”字并胡困反。犹汨乱
之意。</span>
<br>
<br>　　范睢曰：“大王之国，四塞以为固，北有甘泉p谷口，①南带泾p渭，右陇p蜀，
左关p阪，奋击百万，战车千乘，利则出攻，不利则入守，此王者之地也。
<br>
<br>　　民怯于私斗而勇于公战，此王者之民也。王并此二者而有之。夫以秦卒之勇，车骑
之，以治诸侯，譬若施韩卢而搏蹇兔也，②霸王之业可致也，而k臣莫当其位。至今
闭关十五年，不敢窥兵于山东者，是穰侯为秦谋不忠，而大王之计有所失也。”秦王跽
曰：“寡人愿闻失计。”
<br>
<br>　　<span style="font-size:10.5pt;color:'004060'">注①正义括地志云：“甘泉山一名鼓原，俗名磨石岭，在雍州云阳县西北九十里。
关中记云‘甘泉宫在甘泉山上，年代永久，无复甘泉之名，失其实也。宫北云有连山，
土人为磨石岭’。郊祀志公孙卿言黄帝得仙寒门，寒门者，谷口也。
<br>
<br>　　按：九U山西谓之谷口，即古寒门也。在雍州醴泉县东北四十里。”
<br>
<br>　　注②索隐战国策云：“韩卢者，天下之壮犬也。”是韩呼卢为犬，谓施韩卢而搏蹇
兔，以喻秦强，言取诸侯之易。</span>
<br>
<br>　　然左右多窃听者，范睢恐，未敢言内，先言外事，以观秦王之俯仰。因进曰：“夫
穰侯越韩p魏而攻齐纲寿，非计也。少出师则不足以伤齐，多出师则害于秦。
<br>
<br>　　臣意王之计，欲少出师而悉韩p魏之兵也，则不义矣。今见与国之不亲也，越人之
国而攻，可乎？其于计疏矣。且昔齐愍王南攻楚，破军杀将，再辟地千里，①而齐尺寸
之地无得焉者，岂不欲得地哉，形势不能有也。诸侯见齐之罢，君臣之不和也，兴兵
而伐齐，大破之。士辱兵顿，皆咎其王，曰：‘谁为此计者乎？’王曰：‘文子为之。’
②大臣作乱，文子出走。攻齐所以大破者，以其伐楚而肥韩p魏也。此所谓借贼兵③而
赍盗粮者也。④王不如远交而近攻，得寸则王之寸也，得尺亦王之尺也。今释此而远攻，
不亦缪乎！且昔者中山之国地方五百里，赵独吞之，功成名立而利附焉，天下莫之能害
也。今夫韩p魏，中国之处而天下之枢也，王其欲霸，必亲中国以为天下枢，以威楚p
赵。楚强则附赵，赵强则附楚，楚p赵皆附，齐必惧矣。齐惧，必卑辞重币以事秦。齐
附而韩p魏因可虏也。”昭王曰：“吾欲亲魏久矣，而魏多变之国也，寡人不能亲。请
问亲魏柰何？”对曰：“王卑词重币以事之；不可，则割地而赂之；不可，因举兵而伐
之。”王曰：“寡人敬闻命矣。”乃拜范睢为客卿，谋兵事。卒听范睢谋，使五大夫绾
伐魏，拔怀。⑤后二岁，拔邢丘。
<br>
<br>　　<span style="font-size:10.5pt;color:'004060'">注①正义辟，*(尺)**[疋]*亦反。
<br>
<br>　　注②索隐谓田文，即孟尝君也。犹战国策谓田□p田婴为□子p婴子然也。
<br>
<br>　　注③索隐借音子夜反。一作“籍”，音亦同。
<br>
<br>　　注④索隐赍音侧奚反。言为盗赍粮也。
<br>
<br>　　注⑤集解徐广曰：“昭王三十九年。”</span>
<br>
<br>　　客卿范睢复说昭王曰：“秦韩之地形，相错如绣。秦之有韩也，譬如木之有蠹也，
①人之有心腹之病也。天下无变则已，天下有变，其为秦患者孰大于韩乎？
<br>
<br>　　王不如收韩。”昭王曰：“吾固欲收韩，韩不听，为之柰何？”对曰：“韩安得无
听乎？王下兵而攻荥阳，则巩p成皋之道不通；②北断太行之道，则上党之师不下。③
王一兴兵而攻荥阳，则其国断而为三。④夫韩见必亡，安得不听乎？若韩听，而霸事因
可虑矣。”王曰：“善。”且欲发使于韩。
<br>
<br>　　<span style="font-size:10.5pt;color:'004060'">注①正义音□，*(石)*[蚀]柱虫。
<br>
<br>　　注②正义言宜阳p陕p虢之师不得下相救。
<br>
<br>　　注③正义言泽p潞之师不得下太行相救。
<br>
<br>　　注④正义新郑已南一，宜阳二，泽p潞三。</span>
<br>
<br>　　范睢日益亲，复说用数年矣，因请闲说曰：①“臣居山东时，闻齐之有田文，不闻
其有王也；闻秦之有太后p穰侯p华阳p高陵p泾阳，不闻其有王也。夫擅国之谓王，
能利害之谓王，制杀生之威之谓王。今太后擅行不顾，穰侯出使不报，华阳p泾阳等击
断无讳，②高陵进退不请。四贵备而国不危者，未之有也。为此四贵者下，乃所谓无王
也。然则权安得不倾，令安得从王出乎？臣闻善治国者，乃内固其威而外重其权。穰侯
使者操王之重，决制于诸侯，剖符于天下，政适③伐国，莫敢不听。战胜攻取则利归于
陶，国御于诸侯；④战败则结怨于百姓，而祸归于社稷。诗曰‘木实繁者披其枝，⑤
披其枝者伤其心；大其都者危其国，尊其臣者卑其主’。崔杼p淖齿管齐，⑥射王股，
擢王筋，⑦县之于庙梁，宿昔而死。李兑管赵，囚主父于沙丘，⑧百日而饿死。今臣闻
秦太后p穰侯用事，高陵p华阳p泾阳佐之，卒无秦王，此亦淖齿p李兑之类也。且夫
三代所以亡国者，君专授政，纵酒驰骋弋猎，不听政事。其所授者，妒贤嫉能，御下蔽
上，以成其私，不为主计，而主不觉悟，故失其国。今自有秩以上至诸大吏，下及王左
右，无非相国之人者。
<br>
<br>　　见王独立于朝，臣窃为王恐，万世之后，有秦国者非王子孙也。”昭王闻之大惧，
曰：“善。”于是废太后，逐穰侯p高陵p华阳p泾阳君于关外。秦王乃拜范睢为相。
收穰侯之印，使归陶，因使县官给车牛以徙，千乘有余。到关，关阅其宝器，宝器珍怪
多于王室。
<br>
<br>　　<span style="font-size:10.5pt;color:'004060'">注①正义闲音闲。
<br>
<br>　　注②集解讳，畏也。索隐无讳犹无畏也。
<br>
<br>　　注③集解徐广曰：“音征敌。”
<br>
<br>　　注④索隐按：者，断也。御，制也。言穰侯执权，以制御主断于诸侯也。
<br>
<br>　　注⑤正义披音片被反。
<br>
<br>　　注⑥索隐淖，姓也，音泥教反，汉有淖姬是也。高诱曰“管，典也”。言二人典齐
权而行s逆也。正义淖齿，楚人，齐愍王臣。
<br>
<br>　　注⑦索隐按：言“射王股”，误也。崔杼射庄公之股，淖齿擢愍王之筋，是说二君
事也。
<br>
<br>　　注⑧正义沙丘台在邢州平乡县东北三十里。</span>
<br>
<br>　　秦封范睢以应，①号为应侯。当是时，秦昭王四十一年也。
<br>
<br>　　<span style="font-size:10.5pt;color:'004060'">注①索隐封范睢于应。案：刘氏云“河东临晋县有应亭”，则秦地有应也。又案：
本纪以应为太后养地，解者云“在颍川之应乡”，未知孰是。正义括地志云：“故应城，
在汝州鲁山县东四十里也。”</span>
<br>
<br>　　范睢既相秦，秦号曰张禄，而魏不知，以为范睢已死久矣。魏闻秦且东伐韩p魏，
魏使须贾于秦。范睢闻之，为微行，敝衣闲步之邸，①见须贾。须贾见之而惊曰：“范
叔固无恙乎！”范睢曰：“然。”须贾笑曰：“范叔有说于秦邪？”曰：“不也。睢前日得过于魏相，故亡逃至此，安敢说乎！”须贾曰：“今叔何事？”范睢曰“臣为人庸赁。”须贾意哀之，留与坐饮食，曰：“范叔一寒如此哉！”乃取其
一绨袍以赐之。②须贾因问曰：“秦相张君，公知之乎？吾闻幸于王，天下之事皆决于
相君。今吾事之去留在张君。孺子③岂有客习于相君者哉？”范睢曰：“主人翁习知之。
唯睢亦得谒，睢请为见君于张君。”须贾曰：“吾马病，车轴折，非大车驷马，吾固不出。”范睢曰：“愿为君借大车驷马于主
人翁。”
<br>
<br>　　<span style="font-size:10.5pt;color:'004060'">注①正义刘云“诸国客馆”。
<br>
<br>　　注②索隐按：绨，厚缯也，音啼，盖今之J也。正义今之袍。
<br>
<br>　　注③索隐刘氏云：“盖谓睢为小子也。”</span>
<br>
<br>　　范睢归取大车驷马，为须贾御之，入秦相府。府中望见，有识者皆避匿。须贾怪之。
至相舍门，谓须贾曰：“待我，我为君先入通于相君。”须贾待门下，持车良久，问门
下曰：“范叔不出，何也？”门下曰：“无范叔。”须贾曰：“乡者与我载而入者。”
门下曰：“乃吾相张君也。”须贾大惊，自知见卖，乃肉袒膝行，因门下人谢罪。于是
范睢盛帷帐，待者甚，见之。须贾顿首言死罪，曰：“贾不意君能自致于青云之上，
贾不敢复读天下之书，不敢复与天下之事。贾有汤镬之罪，请自屏于胡貉之地，唯君死
生之！”范睢曰：“汝罪有几？”曰：“擢贾之发以续贾之罪，尚未足。”范睢曰：
“汝罪有三耳。昔者楚昭王时而申包胥为楚却吴军，楚王封之以荆五千户，包胥辞不受，
为丘墓之寄于荆也。今睢之先人丘墓亦在魏，公前以睢为有外心于齐而恶睢于魏齐，公
之罪一也。当魏齐辱我于厕中，公不止，罪二也。更醉而溺我，公其何忍乎？罪三矣。
然公之所以得无死者，以绨袍恋恋，有故人之意，故释公。”乃谢罢。入言之昭王，罢
归须贾。
<br>
<br>　　须贾辞于范睢，范睢大供具，尽请诸侯使，与坐堂上，食饮甚设。而坐须贾于堂下，
置s豆其前，令两黥徒夹而马食之。数曰：“为我告魏王，急持魏齐头来！
<br>
<br>　　不然者，我且屠大梁。”须贾归，以告魏齐。魏齐恐，亡走赵。匿平原君所。
<br>
<br>　　范睢既相，王稽谓范睢曰：“事有不可知者三，有不柰何者亦三。宫车一日晏驾，
①是事之不可知者一也。君卒然捐馆舍，是事之不可知者二也。使臣卒然填沟壑，是事
之不可知者三也。宫车一日晏驾，君虽恨于臣，无可柰何。君卒然捐馆舍，君虽恨于臣，
亦无可柰何。使臣卒然填沟壑，君虽恨于臣，亦无可柰何。”范睢不怿，乃入言于王曰：
“非王稽之忠，莫能内臣于函谷关；非大王之贤圣，莫能贵臣。今臣官至于相，爵在列
侯，王稽之官尚止于谒者，非其内臣之意也。”昭王召王稽，拜为河东守，三岁不上计。
②又任郑安平，昭王以为将军。范睢于是散家财物，尽以报所尝困厄者。一饭之德必偿，
睚之怨必报。③
<br>
<br>　　<span style="font-size:10.5pt;color:'004060'">注①集解应劭曰；“天子当晨起早作，如方崩殒，故称晏驾。”韦昭曰：“凡初崩
为‘晏驾’者，臣子之心犹谓宫车当驾而晚出。”
<br>
<br>　　注②集解司马彪曰：“凡郡掌治民，进贤，劝功，决讼，检奸。常以春行所至县，
劝民农桑，振救乏绝；秋冬遣无害吏案讯问诸囚，平其罪法，论课殿最；岁尽遣吏上计。”
<br>
<br>　　注③索隐睚音崖卖反，音土卖反。又音崖债二音。睚谓相嗔而怒目切齿。</span>
<br>
<br>　　范睢相秦二年，秦昭王之四十二年，东伐韩少曲p①高平，拔之。②
<br>
<br>　　<span style="font-size:10.5pt;color:'004060'">注①集解徐广曰：“苏代曰‘起少曲，一日而断大行’。”索隐按：苏云“起少曲，
一日而断太行”，故刘氏以为盖在太行西南。
<br>
<br>　　注②正义括地志云：“南韩王故城在怀州河阳县北四十里。俗谓之韩王城，非也。
春秋时周桓王以与郑。纪年云‘郑侯使辰归晋阳向，更名高平，拔之’。则少曲当与高
平相近。”</span>
<br>
<br>　　秦昭王闻魏齐在平原君所，欲为范睢必报其仇，乃详为好书遗平原君曰；“寡人闻
君之高义，愿与君为布衣之友，君幸过寡人，寡人愿与君为十日之饮。”平原君畏秦，
且以为然，而入秦见昭王。昭王与平原君饮数日，昭王谓平原君曰：“昔周文王得吕尚
以为太公，齐桓公得管夷吾以为仲父，今范君亦寡人之叔父也。范君之仇在君之家，愿
使人归取其头来；不然，吾不出君于关。”平原君曰：“贵而为交者，为贱也；
<br>
<br>　　富而为交者，为贫也。①夫魏齐者，胜之友也，在，固不出也，今又不在臣所。”
昭王乃遗赵王书曰：“王之弟在秦，范君之仇魏齐在平原君之家。王使人疾持其头来；
不然，吾举兵而伐赵，又不出王之弟于关。”赵孝成王乃发卒围平原君家，急，魏齐夜
亡出，见赵相虞卿。虞卿度赵王终不可说，乃解其相印，与魏齐亡，闲行，念诸侯莫可
以急抵者，乃复走大梁，欲因信陵君以走楚。信陵君闻之，畏秦，犹豫未肯见，曰：
“虞卿何如人也？”时侯嬴在旁，曰：“人固未易知，知人亦未易也。夫虞卿蹑珠荇＃
一见赵王，赐白璧一双，黄金百镒；再见，拜为上卿；三见，卒受相印，封万户侯。当
此之时，天下争知之。
<br>
<br>　　夫魏齐穷困过虞卿，虞卿不敢重爵禄之尊，解相印，捐万户侯而闲行。急士之穷而
归公子，公子曰‘何如人’。人固不易知，知人亦未易也！”信陵君大X，驾如野迎之。
魏齐闻信陵君之初难见之，怒而自刭。赵王闻之，卒取其头予秦。秦昭王乃出平原君归赵。
<br>
<br>　　<span style="font-size:10.5pt;color:'004060'">注①索隐上“为”音如字，下“为”音于伪反。以言富贵而结交情深者，为有贫贱
之时，不可忘之也。</span>
<br>
<br>　　昭王四十三年，秦攻韩汾陉，①拔之，因城河上②广武。
<br>
<br>　　<span style="font-size:10.5pt;color:'004060'">注①索隐陉音刑。陉盖在韩之西界，与汾相近也。正义按：陉庭故城在绛州曲沃县
西北二十里汾水之阳。
<br>
<br>　　注②索隐刘氏云：“此河上盖近河之地，本属韩，今秦得而城。”</span>
<br>
<br>　　后五年，昭王用应侯谋，纵反闲卖赵，赵以其故，令马服子①代廉颇②将。秦大破赵于长平，遂围邯郸。已而与武安君白起有隙，言而杀之。③任郑安平，使击赵。郑安平为赵所围，急，以兵二万人降赵。应侯席f请罪。秦之法，任人而所任不
善者，各以其罪罪之。于是应侯罪当收三族。秦昭王恐伤应侯之意，乃下令国中：“有
敢言郑安平事者，以其罪罪之。”而加赐相国应侯食物日益厚，以顺适其意。后二岁，
王稽为河东守，与诸侯通，坐法诛。④而应侯日益以不怿。
<br>
<br>　　<span style="font-size:10.5pt;color:'004060'">注①索隐赵括之号也。故虞喜志林云“马，兵之首也。号曰‘马服’者，言能服马
也”。
<br>
<br>　　注②索隐邹氏音匹波反。
<br>
<br>　　注③集解徐广曰：“在五十年。”索隐注徐云五十年，据秦本纪及年表而知之也。
<br>
<br>　　注④集解徐广曰：“五十二年。”</span>
<br>
<br>　　昭王临朝叹息，应侯进曰：“臣闻‘主忧臣辱，主辱臣死’。今大王中朝而忧，臣
敢请其罪。”昭王曰：“吾闻楚之铁剑利而倡优拙。①夫铁剑利则士勇，倡优拙则思虑
远。夫以远思虑而御勇士，吾恐楚之图秦也。夫物不素具，不可以应卒，今武安君既死，
而郑安平等畔，内无良将而外多敌国，吾是以忧。”欲以激励应侯。②应侯惧，不知所
出。蔡泽闻之，往入秦也。
<br>
<br>　　<span style="font-size:10.5pt;color:'004060'">注①正义论士能善卒不战。
<br>
<br>　　注②索隐激音击。</span>
<br>
<br>　　蔡泽者，燕人也。游学干诸侯①小大甚，不遇。而从唐举相，②曰：“吾闻先生
相李兑，曰‘百日之内持国秉’，有之乎？”③曰：“有之。”曰：“若臣者何如？”
唐举孰视而笑曰：“先生曷鼻，巨肩，④s颜，蹙L，⑤膝挛。⑥吾闻圣人不相，殆先生乎？”蔡泽知唐举戏之，乃曰：“富贵吾所自有，吾所不知者寿也，愿闻之。”唐举曰：“先生之寿，从今以往者四十三岁。”蔡泽笑谢而去，
谓其御者曰：“吾持粱刺齿肥，⑦跃马疾驱，怀黄金之印，结紫绶于要，揖让人主之前，
食肉富贵，四十三年足矣。”去之赵，见逐。之⑧韩p魏，遇夺釜鬲⑨于涂。闻应侯任
郑安平p王稽皆负重罪于秦，应侯内X，蔡泽乃西入秦。
<br>
<br>　　<span style="font-size:10.5pt;color:'004060'">注①正义不待礼曰干。
<br>
<br>　　注②集解荀卿曰：“梁有唐举。”索隐荀卿书作“唐莒”。
<br>
<br>　　注③索隐按：左传“国子实执齐秉”，服虔曰：“秉，权柄也”。
<br>
<br>　　注④集解徐广曰：“曷，一作‘偈’。偈，一作‘仰’。巨，一作‘渠’。”索隐
曷鼻谓鼻如蝎虫也；巨肩谓肩巨于项也：盖项低而肩竖。偈音其例反。
<br>
<br>　　注⑤索隐*(上)*s音徒回反。s颜谓颜貌s回，若s梧然也。L音乌曷反。蹙L谓鼻蹙眉。
<br>
<br>　　注⑥集解挛，两膝曲也。徐广曰：“一作‘率’。”索隐谓两膝又挛曲也。
<br>
<br>　　注⑦集解持粱，作饭也。刺齿二字当作“啮”，又作“”也。索隐持梁谓作梁米
饭而持其器以食也。按：刺齿二字字误，当为“啮”字也。啮肥谓食肥肉也。
<br>
<br>　　注⑧集解之，一作“入”。
<br>
<br>　　注⑨集解尔雅曰：“款足者谓鬲。”郭璞曰：“鼎曲。”索隐父历二音。款者，
空也。空足是曲足，云见尔雅，郭氏云“鼎曲”也。按：以款训曲，故云“曲”也。</span>
<br>
<br>　　将见昭王，使人宣言以感怒应侯曰：“燕客蔡泽，天下雄俊弘辩智士也。彼一见秦
王，秦王必困君而夺君之位。”应侯闻，曰：“五帝三代之事，百家之说，吾既知之，
口之辩，吾皆摧之，是恶能困我而夺我位乎？”使人召蔡泽。蔡泽入，则揖应。应侯
固不快，及见之，又倨，应侯因让之曰：“子尝宣言欲代我相秦，宁有之乎？”对曰：
“然。”应侯曰：“请闻其说。”蔡泽曰：“吁，君何见之晚也！夫四时之序，成功者
去。夫人生百体坚强，手足便利，耳目聪明而心圣智，岂非士之愿与？”应侯曰：“然。”
蔡泽曰：“质仁秉义，行道施德，得志于天下，天下怀乐敬爱而尊慕之，皆愿以为君王，
岂不辩智之期与？”应侯曰：“然。”蔡泽复曰：“富贵显荣，成理万物，使各得其所；
性命寿长，终其天年而不夭伤；天下继其统，守其业，传之无穷；名实纯粹，泽流千里，
①世世称之而无绝，与天地终始：岂道德之符而圣人所谓吉祥善事者与？”应侯曰：
“然。”
<br>
<br>　　<span style="font-size:10.5pt;color:'004060'">注①集解徐广曰：“一本无此字。”</span>
<br>
<br>　　蔡泽曰：“若夫秦之商君，楚之吴起，越之大夫种，其卒然亦可愿与？”应侯知蔡
泽之欲困己以说，①复谬曰：“何为不可？夫公孙鞅之事孝公也，极身无贰虑，尽公而
不顾私；设刀锯以禁奸邪，信赏罚以致治；披腹心，示情素，蒙怨咎，欺旧友，夺魏公
子n，安秦社稷，利百姓，卒为秦禽将破敌，攘地千里。
<br>
<br>　　吴起之事悼王也，使私不得害公，谗不得蔽忠，言不取苟合，行不取苟容，不为危
易行，行义不辟难，②然为霸主强国，不辞祸凶。大夫种之事越王也，主虽困辱，悉忠
而不解，主虽绝亡，尽能而弗离，成功而弗矜，贵富而不骄怠。
<br>
<br>　　若此三子者，固义之至也，忠之节也。是故君子以义死难，视死如归；生而辱不如
死而荣。士固有杀身以成名，虽义之所在，虽死无所恨。何为不可哉？”
<br>
<br>　　<span style="font-size:10.5pt;color:'004060'">注①集解式绌反。
<br>
<br>　　注②集解徐广曰：“一云‘不困毁訾’。”</span>
<br>
<br>　　蔡泽曰：“主圣臣贤，天下之盛福也；君明臣直，国之福也；父慈子孝，夫信妻贞，
家之福也。故比干忠而不能存殷，子胥智而不能完吴，申生孝而晋国乱。
<br>
<br>　　是皆有忠臣孝子，而国家灭乱者，何也？无明君贤父以听之，故天下以其君父为J
辱而怜其臣子。①今商君p吴起p大夫种之为人臣，是也；其君，非也。
<br>
<br>　　故世称三子致功而不见德，岂慕不遇世死乎？夫待死而后可以立忠成名，是微子不
足仁，孔子不足圣，管仲不足大也。夫人之立功，岂不期于成全邪？身与名俱全者，上
也。名可法而身死者，其次也。名在J辱而身全者，下也。”于是应侯称善。
<br>
<br>　　<span style="font-size:10.5pt;color:'004060'">注①索隐言以比干p子胥p申生皆以至忠孝而见诛放，故天下言为其君父之所J而
怜其臣子也。</span>
<br>
<br>　　蔡泽少得闲，因曰：“夫商君p吴起p大夫种，其为人臣尽忠致功则可愿矣，闳夭
事文王，周公辅成王也，岂不亦忠圣乎？以君臣论之，商君p吴起p大夫种其可愿孰与
闳夭p周公哉？”应侯曰：“商君p吴起p大夫种弗若也。”蔡泽曰：“然则君之主慈仁任忠，厚旧故，其贤智与有道之士为胶漆，义不倍功臣，孰与秦孝公p楚悼王p越王乎？”应侯曰：“未知何如也。”蔡泽曰：“今主亲忠臣，不过
秦孝公p楚悼王p越王，君之设智，能为主安危修政，治乱强兵，批患折难，①广地殖
谷，富国足家，强主，尊社稷，显宗庙，天下莫敢欺犯其主，主之威盖震海内，功彰万
里之外，声名光辉传于千世，君孰与商君p吴起p大夫种？”应侯曰：“不若。”蔡泽
曰：“今主之亲忠臣不忘旧故不若孝公p悼王p句践，而君之功绩爱信亲幸又不若商君
p吴起p大夫种，然而君之禄位贵盛，私家之富过于三子，而身不退者，恐患之甚于三
子，窃为君危之。语曰‘日中则移，月满则亏’。物盛则衰，天地之常数也。进退盈缩，
与时变化，圣人之常道也。故‘国有道则仕，国无道则隐’。圣人曰‘飞龙在天，利见
大人’。‘不义而富且贵，于我如浮云’。今君之怨已雠而德已报，意欲至矣，而无变
计，窃为君不取也。且夫翠p鹄p犀p象，其处势非不远死也，而所以死者，惑于饵也。
<br>
<br>　　苏秦p智伯之智，非不足以辟辱远死也，而所以死者，惑于贪利不止也。是以圣人
制礼节欲，取于民有度，使之以时，用之有止，故志不溢，行不骄，常与道俱而不失，
故天下承而不绝。昔者齐桓公九合诸侯，一匡天下，至于葵丘之会，有骄矜之志，畔者
九国。吴王夫差兵无敌于天下，勇强以轻诸侯，陵齐晋，故遂以杀身亡国。夏育p太史
②叱呼③骇三军，然而身死于庸夫。④此皆乘至盛而不返道理，不居卑退处俭约之患
也。夫商君为秦孝公明法令，禁奸本，尊爵必赏，有罪必罚，平权衡，正度量，调轻重，
决裂阡陌，以静生民之业而一其俗，劝民耕农利土，一室无二事，力田V积，习战陈之
事，是以兵动而地广，兵休而国富，故秦无敌于天下，立威诸侯，成秦国之业。功已成
矣，而遂以车裂。楚地方数千里，持戟百万，白起率数万之师以与楚战，一战举鄢郢以
烧夷陵，再战南并蜀汉。又越韩p魏而攻强赵，北坑马服，诛屠四十余万之，尽之于
长平之下，流血成川，沸声若赖，遂入围邯郸，使秦有帝业。楚p赵天下之强国而秦之
仇敌也，自是之后，楚p赵皆慑伏不敢攻秦者，白起之势也。身所服者七十余城，功已
成矣，而遂赐剑死于杜邮。吴起为楚悼王立法，卑减大臣之威重，罢无能，废无用，损
不急之官，塞私门之请，一楚国之俗，禁游客之民，精耕战之士，南收杨越，北并陈p
蔡，破横散从，使驰说之士无所开其口，禁朋党以励百姓，定楚国之政，兵震天下，威
服诸侯。
<br>
<br>　　功已成矣，而卒枝解。大夫种为越王深谋远计，免会稽之危，以亡为存，因辱为荣，
垦草入邑，⑤辟地殖谷，率四方之士，专上下之力，辅句践之贤，报夫差之雠，卒擒劲
吴。令越成霸。功已彰而信矣，句践终负而杀之。此四子者，功成不去，祸至于此。此
所谓信而不能诎，⑥往而不能返者也。范蠡知之，超然辟世，长为陶朱公。君独不观夫
博者乎？或欲大投，或欲分功，⑦此皆君之所明知也。今君相秦，计不下席，谋不出廊
庙，坐制诸侯，利施三川，以实宜阳，⑧决羊肠之险，塞太行之道，又斩范p中行之涂，
六国不得合从，栈道千里，通于蜀汉，使天下皆畏秦，秦之欲得矣，君之功极矣，此亦
秦之分功之时也。如是而不退，则商君p白公p⑨吴起p大夫种是也。吾闻之，‘鉴于
水者见面之容，鉴于人者知吉与凶’。书曰‘成功之下，不可久处’。四子之祸，君何
居焉？君何不以此时归相印，让贤者而授之，退而岩居川观，必有伯夷之廉，长为应侯。
世世称孤，而有许由p延陵季子之让，乔松之寿，孰与以祸终哉？即君何居焉？忍不能
自离，疑不能自决，必有四子之祸矣。易曰‘亢龙有悔’，此言上而不能下，信而不能
诎，往而不能自返者也。
<br>
<br>　　愿君孰计之！”应侯曰：“善。吾闻‘欲而不知*(止)**[足]*，失其所以欲；有而
不知*(足)**[止]*，失其所以有’。先生幸教，睢敬受命。’于是乃延入坐，为上客。
<br>
<br>　　<span style="font-size:10.5pt;color:'004060'">注①索隐批，白结反，又音丰鸡反。批患谓击而却之。折音之列反。
<br>
<br>　　注②索隐二人勇者，夏育p贲育也。音皎。
<br>
<br>　　注③集解徐广曰：“呼，一作‘喑’。”正义呼，火故反。
<br>
<br>　　注④索隐按：高诱云“夏育为田搏所杀”。然太史未知为谁所杀，恐非齐襄王时
太史也。
<br>
<br>　　注⑤索隐刘氏云：“入犹充也。谓招携离散，充满城邑也。”
<br>
<br>　　注⑥索隐信音申。诎音屈。谓志已展而不退。
<br>
<br>　　注⑦集解班固弈指曰：“博县于投，不必在行。”S谓投，投琼也。索隐言夫博弈，
或欲大投其琼以致胜，或欲分功者，谓观其势弱，则投地而分功以远救也，事具小尔雅
也。按：方言云“所以投博谓之枰”。音平，局也。
<br>
<br>　　注⑧正义施犹展也，言伐得三川之地。以实宜阳，言展开三川，实宜阳。
<br>
<br>　　注⑨集解徐广曰：“白起。”</span>
<br>
<br>　　后数日，入朝，言于秦昭王曰：“客新有从山东来者曰蔡泽，其人辩士，明于三王
之事，五伯之业，世俗之变，足以寄秦国之政。臣之见人甚，莫及，臣不如也。臣敢
以闻。”秦昭王召见，与语，大说之，拜为客卿。应侯因谢病请归相印。昭王强起应侯，
应侯遂称病笃。范睢免相，昭王新说蔡泽计画，遂拜为秦相，东收周室。
<br>
<br>　　蔡泽相秦数月，人或恶之，惧诛，乃谢病归相印，号为纲成君。居秦十余年，事昭
王p孝文王p庄襄王。卒事始皇帝，为秦使于燕，三年而燕使太子丹入质于秦。
<br>
<br>　　太史公曰：韩子称“长袖善舞，多钱善贾”，信哉是言也！范睢p蔡泽世所谓一切
辩士，然游说诸侯至白首无所遇者，非计策之拙，所为说力少也。及二人羁旅入秦，继
踵取卿相，垂功于天下者，固强弱之势异也。然士亦有偶合，贤者多如此二子，不得尽
意，岂可胜道哉！然二子不困厄，恶能激乎？①
<br>
<br>　　<span style="font-size:10.5pt;color:'004060'">注①索隐二子，范睢p蔡泽也。睢厄于魏齐，折胁折齿；泽困于赵，被逐□鬲是也。
恶音乌，激音击也。</span>
<br>
<br>　　【索隐述赞】应侯始困，托载而西，说行计立，贵平宠稽。倚秦市赵，卒报魏齐。
纲成辩智，范睢招携。势利倾夺，一言成蹊。

</span></td>
  </tr>
<tr><td align=center><a href="index.htm"><span style="font-size:12pt; color: #2895C3; letter-spacing: 1px; line-height: 25px;">返&nbsp;&nbsp;回</span></a>&nbsp;&nbsp;&nbsp;&nbsp;<a href="080.htm"><span style="font-size:12pt; color: #2895C3; letter-spacing: 1px; line-height: 25px;">下一页</span></a></td></tr>
</table>
</center></div>
<div align="center"><center>
<table border=0 width=100% cellspacing=0 cellpadding=0>

<tr>
 <td  align='center'style="font-size: 11.5pt"><hr width="85%" size="1" 
 color="#CBE2EC"><a href="http://www.my285.com/">梦远书城(<font face="华文新魏">my285.com</font>)</a></td></tr></table>
</center></div>
<div align="center">
<script src="http://www.my285.com/41tf/gdx.js"></script>
<script src="http://www.my285.com/41tf/wd.js"></script></div>


<center><script src="../../41tf/WB.js"></script></center>
<script src="../../41tf/wdp.js"></script>
<script src="../../41tf/wdt.js"></script>
<div style='display:"none"'><script src="../../41tf/tj.js"></script></div>

</body>

<!-- Mirrored from www.my285.com/shishu/shiji/079.htm by HTTrack Website Copier/3.x [XR&CO'2007], Thu, 21 Mar 2013 04:00:02 GMT -->
</html>
