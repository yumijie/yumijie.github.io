<html>

<!-- Mirrored from www.my285.com/shishu/shiji/102.htm by HTTrack Website Copier/3.x [XR&CO'2007], Thu, 21 Mar 2013 04:00:40 GMT -->
<head>
<meta http-equiv="Content-Type" content="text/html; charset=gb2312">
<title>梦远书城_史记(集注本) </title>
<link rel="stylesheet" href="images/wyt.css">

</head>
<center><script src="http://www.my285.com/41tf/DH1.js"></script></center>
<table border="0" width="100%" cellspacing="0" cellpadding="0" background="../../41tf/bj1.gif">
<tr><td align="center">
<script src="../../41tf/DH0.js"></script></td></tr></table>
<center><script src="../../41tf/DH.js"></script></center>
<div align="center">
<script src="http://www.my285.com/41tf/dd.js"></script>
<script src="http://www.my285.com/41tf/gds.js"></script></div><body bgcolor="#f7f7e7" topmargin="2" leftmargin="0" rightmargin="0" 
bottommargin="0">

<div align="center"><img src="images/logo.gif" width="165" height="41"></div>
<div align="center"><hr color="#CBE2EC" width=85%></div>
<div align=center><table width=85%>
   <tr><td align=right style="font-size:12pt; color: #2895C3; letter-spacing: 1px; line-height: 25px;">卷一百零二&nbsp;&nbsp;张释之冯唐列传　第四十二
</span></td></tr></table></div><p>
<div align="center"><center>
<table border="0" width="85%">
  <tr>
    <td style="font-size:12pt; line-height: 150%;"><br>
<br>　　张廷尉释之者，堵阳人也，①字季。有兄仲同居。以訾为骑郎，②事孝文帝，十岁
不得调，无所知名。释之曰：“久宦减仲之产，不遂。”欲自免归。中郎将袁盎知其贤，
惜其去，乃请徙释之补谒者。③释之既朝毕，因前言便宜事。文帝曰：“卑之，毋甚高
论，令今可施行也。”④于是释之言秦汉之闲事，秦所以失而汉所以兴者久之。文帝称
善，乃拜释之为谒者仆射。
<br>
<br>　　<span style="font-size:10.5pt;color:'004060'">注①索隐韦昭堵音赭，又音如字，地名，属南阳。正义应劭曰：“哀帝改为顺阳，
水东南入蔡。”括地志云：“顺阳故城在邓州穰县西三十里，楚之郇邑也。及苏秦传云‘楚北有郇阳’，并谓此也。”
<br>
<br>　　注②集解苏林曰：“顾钱若出谷也。”如淳曰：“汉仪注訾五百万得为常侍郎。”
<br>
<br>　　索隐訾音子移反。字苑云“赀，积财也”。
<br>
<br>　　注③正义百官表云“谒者，掌宾赞受事，员十七人，秩比六百石”也。
<br>
<br>　　注④索隐案：卑，下也。欲令且卑下其志，无甚高谈论，但令依时事，无说古远也。</span>
<br>
<br>　　释之从行，登虎圈。①上问上林尉②诸禽兽簿，十余问，尉左右视，尽不能对。虎
圈啬夫③从旁代尉对上所问禽兽簿甚悉，欲以观其能口对响应无穷者。文帝曰：“吏不
当若是邪？尉无赖！”④乃诏释之拜啬夫为上林令。释之久之前曰：“陛下以绛侯周勃
何如人也？”上曰：“长者也。”又复问：“东阳侯张相如何如人也？”上复曰：“长
者。”释之曰：“夫绛侯p东阳侯称为长者，此两人言事曾不能出口，岂}此啬夫谍谍
⑤利口捷给哉！且秦以任刀笔之吏，吏争以亟疾苛察相高，然其敝徒文具耳，⑥无恻隐
之实。以故不闻其过，陵迟而至于二世，天下土崩。今陛下以啬夫口辩而超迁之，臣恐
天下随风靡靡，争为口辩而无其实。且下之化上疾于景响，举错不可不审也。”文帝曰：
“善。”乃止不拜啬夫。
<br>
<br>　　<span style="font-size:10.5pt;color:'004060'">注①正义求远反。
<br>
<br>　　注②索隐汉书表上林有八丞十二尉。百官志尉秩三百石。
<br>
<br>　　注③正义掌虎圈。百官表有乡啬夫，此其类也。
<br>
<br>　　注④集解张晏曰：“才无可恃。”
<br>
<br>　　注⑤集解晋灼曰：“音牒。”索隐音牒。汉书作“喋喋”，口多言。
<br>
<br>　　注⑥索隐案：谓空具其文而无其实也。</span>
<br>
<br>　　顷之，太子与梁王共车入朝，不下司马门，①于是释之追止太子p梁王无得入殿门。
遂劾不下公门不敬，奏之。薄太后闻之，文帝免冠谢曰：“教儿子不谨。”薄太后乃使使承诏赦太子p梁王，然后得入。文帝由是奇释之，拜为中大夫。
<br>
<br>　　<span style="font-size:10.5pt;color:'004060'">注①集解如淳曰：“宫]令‘诸出入殿门公车司马门，乘轺传者皆下，不如令，罚
金四两’。”</span>
<br>
<br>　　顷之，至中郎将。从行至霸陵，居北临厕。①是时慎夫人从，上指示慎夫人新丰道，
曰：“此走邯郸道也。”②使慎夫人鼓瑟，上自倚瑟而歌，③意惨凄悲怀，顾谓k臣曰：
“嗟乎！以北山石为颍④用絮⑤俪拢漆其闲，⑥岂可动哉！”左右皆曰：“善。”
释之前进曰：“使其中有可欲者，虽锢南山犹有；⑦使其中无可欲者，虽无石颍又
何戚焉！”文帝称善。其后拜释之为廷尉。
<br>
<br>　　<span style="font-size:10.5pt;color:'004060'">注①集解李奇曰：“霸陵北头厕近霸水，帝登其上，以远望也。”如淳曰：“居高
临垂边曰厕也。”苏林曰：“厕，边侧也。”韦昭曰：“高岸夹水为厕也。”
<br>
<br>　　索隐刘氏厕音初吏反。按：李奇曰“霸陵北头厕近霸水”。苏林曰“厕，边侧也”。
包恺音侧，义亦两通也。
<br>
<br>　　注②集解张晏曰：“慎夫人，邯郸人也。”如淳曰：“走音奏，趋也。”索隐音奏。
案：走犹向也。
<br>
<br>　　注③集解汉书音义曰：“声气依倚瑟也。书曰‘声依永’。”索隐倚，于绮反。
<br>
<br>　　案：谓歌声合于瑟声，相依倚也。
<br>
<br>　　注④正义颜师古云：“美石出京师北山，今宜州石是。”
<br>
<br>　　注⑤索隐上张吕反，下息虑反。
<br>
<br>　　注⑥集解徐广曰：“伲一作‘错’。”S案：汉书音义曰“傩酰以漆着其闲也”。
<br>
<br>　　索隐俪滦跗崞湎小僖舨嗦苑础Ｐ跻襞居反。案：俪滦跻云嶙牌湎幸病
<br>
<br>　　注⑦集解张晏曰：“锢，铸也。帝北向，故云‘北山’；回顾南向，故云‘南山’。”
索隐案：张晏云“锢，铸也。帝北向，故云‘北山’；回顾向南，故云‘南山’”。今
案：大颜云“北山青石肌理密，堪为碑椁，至今犹然。故秦本纪作阿房或作郦山石椁是
也”。故帝欲北山之石为椁，取其精牢。释之答言，但使薄葬，中无可贪，虽无石椁，
有何忧焉。若使厚殉，中有物，虽并锢南山，犹为人所发掘也。言“南山”者，取其
高厚之意，张晏殊失其旨也。</span>
<br>
<br>　　顷之，上行出中渭桥，①有一人从p下走出，乘舆马惊。于是使骑捕，属之廷尉。
释之治问。曰：“县人来，②闻跸，匿桥下。久之，以为行已过，即出，见乘舆车骑，
即走耳。”廷尉秦当，一人犯跸，当罚金。③文帝怒曰：“此人亲惊吾马，吾马赖柔和，
令他马，固不败伤我乎？而廷尉乃当之罚金！”释之曰：“法者天子所与天下公共也。
④今法如此而更重之，是法不信于民也。且方其时，上使立诛之则已。今既下廷尉，廷
尉，天下之平也，一倾而天下用法皆为轻重，民安所措其手足？唯陛下察之。”良久，
上曰：“廷尉当是也。”
<br>
<br>　　<span style="font-size:10.5pt;color:'004060'">注①集解张晏曰：“在渭桥中路。”瓒曰：“中渭桥两岸之中。”索隐张晏p臣瓒
之说皆非也。案今渭桥有三所：一所在城西北咸阳路，曰西渭桥；一所在东北高陵道，
曰东渭桥；其中渭桥在古城之北也。
<br>
<br>　　注②集解如淳曰：“长安县人。”
<br>
<br>　　注③集解如淳曰：“乙令‘跸先至而犯者罚金四两’。跸，止行人。”索隐案：
<br>
<br>　　崔浩云“当谓处其罪也”。案：百官志云“廷尉平刑罚，奏当所应。郡国谳疑罪，
皆处当以报之”也。
<br>
<br>　　注④索隐小颜云：“公谓不私也。”</span>
<br>
<br>　　其后有人盗高庙坐前玉环，捕得，文帝怒，下廷尉治。释之案律盗宗庙服御物者为
奏，奏当弃市。上大怒曰：“人之无道，乃盗先帝庙器，吾属廷尉者，欲致之族，而君
以法奏之，①非吾所以共承宗庙意也。”释之免冠顿首谢曰：“法如是足也。②且罪等，
③然以逆顺为差。今盗宗庙器而族之，有如万分之一，假令愚民取长陵一g土，④陛下
何以加其法乎？”久之，文帝与太后言之，乃许廷尉当。是时，中尉条侯周亚夫与梁相
山都侯王恬开⑤见释之持议平，乃结为亲友。张廷尉由此天下称之。
<br>
<br>　　<span style="font-size:10.5pt;color:'004060'">注①索隐案：法者，依律以断也。
<br>
<br>　　注②集解徐广曰：“足，一作‘止’也。”
<br>
<br>　　注③集解如淳曰：“俱死罪也，盗玉环不若盗长陵土之逆也。”
<br>
<br>　　注④集解张晏曰：“不欲指言，故以取土譬也。”索隐g音步侯反。案：礼运云
“污尊而g饮”，郑氏云“g，手掬之，字从手”。字本或作“杯”，言一勺一杯，两
音并通。又音普回反。坯者，砖之未烧之名也。张晏云“不欲指言，故以取土譬”者，
盖不欲言盗开长陵及说伤迫近先帝故也。
<br>
<br>　　注⑤集解徐广曰：“一作‘闲’。汉书作‘启’。启者，景帝讳也，故或为‘开’。”</span>
<br>
<br>　　后文帝崩，景帝立，释之恐，①称病。欲免去，惧大诛至；欲见谢，则未知何如。
用王生计，卒见谢，景帝不过也。
<br>
<br>　　<span style="font-size:10.5pt;color:'004060'">注①索隐谓帝为太子时，与梁王入朝，不下司马门，释之曾劾，故恐也。</span>
<br>
<br>　　王生者，善为黄老言，处士也。尝召居廷中，三公九卿尽会立，王生老人，曰“吾
解”，①顾谓张廷尉：“为我结！”②释之跪而结之。既已，人或谓王生曰：“独
柰何廷辱张廷尉，使跪结？”王生曰：“吾老且贱，自度终无益于张廷尉。张廷尉方
今天下名臣，吾故聊辱廷尉，使跪结，欲以重之。”诸公闻之，贤王生而重张廷尉。
<br>
<br>　　<span style="font-size:10.5pt;color:'004060'">注①正义上万越反，下闲买反。
<br>
<br>　　注②索隐结音如字，又音计。</span>
<br>
<br>　　张廷尉事景帝岁余，为淮南王相，犹尚以前过也。久之，释之卒。其子曰张挚，字
长公，官至大夫，免。以不能取容当世，故终身不仕。①
<br>
<br>　　<span style="font-size:10.5pt;color:'004060'">注①索隐谓性公直，不能曲屈见容于当世，故至免官不仕也。</span>
<br>
<br>　　冯唐者，其大父赵人。父徙代。汉兴徙安陵。唐以孝着，为中郎署长，①事文帝。
文帝辇过，②问唐曰：“父老何自为郎？③家安在？”唐具以实对。
<br>
<br>　　文帝曰：“吾居代时，吾尚食监高数为我言赵将李齐之贤，战于钜鹿下。今吾每
饭，意未尝不在钜鹿也。④父知之乎？”唐对曰：“尚不如廉颇p李牧之为将也。”上
曰：“何以？”唐曰：“臣大父在赵时，为官*(卒)**[率]*将，⑤善李牧。臣父故为代
相，善赵将李齐，知其为人也。”上既闻廉颇p李牧为人，良⑥说，而搏髀曰：“嗟乎！
吾独不得廉颇p李牧时为吾将，吾岂忧匈奴哉！”
<br>
<br>　　唐曰：“主臣！⑦陛下虽得廉颇p李牧，弗能用也。”上怒，起入禁中。良久，召
唐让曰：“公柰何辱我，独无闲处乎？”唐谢曰：“鄙人不知忌讳。”
<br>
<br>　　<span style="font-size:10.5pt;color:'004060'">注①集解应劭曰：“此云孝子郎也。”或曰以至孝闻。索隐案：谓为郎署之长也。
<br>
<br>　　注②索隐过音戈。谓文帝乘辇，会过郎署。
<br>
<br>　　注③索隐案：崔浩云“自，从也。帝询唐何从为郎”。又小颜云“年老矣，乃自为
郎，怪之也”。
<br>
<br>　　注④集解张晏曰：“每食念监所说李齐在钜鹿时。”
<br>
<br>　　注⑤集解徐广曰：“一云‘官士将’。”S案：晋灼曰“百人为彻行，亦皆帅将也”。
索隐注“百人为彻行将帅”，案国语“百人为彻行，行头皆官师”。贾逵云“百人为一
队也。官师，队大夫也”。
<br>
<br>　　注⑥集解如淳曰：“良，善也。”
<br>
<br>　　注⑦索隐案：乐彦云“人臣进对前称‘主臣’，犹上书前云‘昧死’”。案：志林
云“冯唐面折万乘，何言不惧”，主臣为惊怖，其言益着也。又魏武谓陈琳云“卿为本
初檄，何乃言及上祖”，琳谢云“主臣”，益明主臣是惊怖也。解已见前志也。</span>
<br>
<br>　　当是之时，匈奴新大入朝桑①杀北地②都尉n。③上以胡寇为意，乃卒复问唐曰：
“公何以知吾不能用廉颇p李牧也？”唐对曰：“臣闻上古王者之遣将也，跪而推毂，
曰阃以内者，④寡人制之；阃以外者，将军制之。军功爵赏皆决于外，归而奏之。此非
虚言也。臣大父言，李牧为赵将居边，军市之租皆自用飨士，⑤赏赐决于外，不从中扰
也。委任而责成功，故李牧乃得尽其智能，遣选车千三百乘，⑥彀骑万三千，⑦百金之
士十万，⑧是以北逐单于，破东胡，⑨灭澹林，⑩西抑强秦，南支韩p魏。当是之时，
赵几霸。⑾其后会赵王迁立，其母倡也。⑿王迁立，乃用郭开谗，卒诛李牧，⒀令颜聚
代之。⒁是以兵破士北，为秦所禽灭。今臣窃闻魏尚为云中守，⒂其军市租尽以飨士卒，
*[出]*私养钱，⒃五日一椎牛，⒄飨宾客军吏舍人，是以匈奴远避，不近云中之塞。
虏曾一入，尚率车骑击之，所杀其。夫士卒尽家人子，⒅起田中从军，安知尺籍伍符。
⒆终日力战，斩首捕虏，上功莫府，⒇一言不相应，(21)文吏以法绳之。其赏不
行而吏奉法必用。臣愚，以为陛下法太明，赏太轻，罚太重。且云中守魏尚坐上功首虏
差六级，陛下下之吏，削其爵，罚作之。由此言之，陛下虽得廉颇p李牧，弗能用也。
(22)臣诚愚，触忌讳，死罪死罪！”文帝说。是日令冯唐持节赦魏尚，复以为云中守，而拜唐为车骑都尉，主中尉及郡
国车士。(23)
<br>
<br>　　<span style="font-size:10.5pt;color:'004060'">注①索隐上音朝，早也。下音乃何反，县名，属安定也。正义在原州百泉县西北十
里，汉朝上厥且病
<br>
<br>　　注②正义北地郡，今宁州也。
<br>
<br>　　注③索隐案：都尉姓孙名n。
<br>
<br>　　注④集解韦昭曰：“此郭门之阃也。门中橛曰阃。”索隐橛音其月反。正义阃音苦
本反。谓门限也。
<br>
<br>　　注⑤索隐案：谓军中立市，市有税。税即租也。
<br>
<br>　　注⑥索隐案：六韬书有选车之法。
<br>
<br>　　注⑦索隐如淳云：“彀音构。彀骑，张弓之骑也。”
<br>
<br>　　注⑧集解服虔曰：“良士直百金也。”或曰直百金，言重。索隐晋灼云：“百金取
其贵重也。”服虔曰：“良士直百金也。”刘氏云：“其功可赏百金者。”事见管子及小尔雅。
<br>
<br>　　注⑨索隐案：崔浩云“乌丸之先也。国在匈奴之东，故云东胡也”。
<br>
<br>　　注⑩集解徐广曰：“澹，一作‘b’。”索隐澹，丁甘反。一本作“檐槛”。
<br>
<br>　　注⑾索隐几音祈。
<br>
<br>　　注⑿索隐按：列女传云“邯郸之倡”。正义赵幽王母，乐家之女也。
<br>
<br>　　注⒀索隐按：开是赵之宠臣。战国策云秦多与开金，使为反闲。
<br>
<br>　　注⒁索隐聚音似喻反。汉书作“馈薄１酒虢也。正义绝庾反。
<br>
<br>　　注⒂集解汉书曰：“尚，槐里人也。”正义云中郡故城在胜州榆林县东北三十里。
<br>
<br>　　注⒃集解服虔曰：“私廪假钱。”索隐按：汉书“市肆租税之入为私奉养”，服虔
曰“私廪假钱”是也。或云官所别廪给也。
<br>
<br>　　注⒄索隐椎音直追反，击也。
<br>
<br>　　注⒅索隐按：谓庶人之家子也。
<br>
<br>　　注⒆集解如淳曰：“汉军法曰吏卒斩首，以尺籍书下县移郡，令人故行，不行夺劳
二岁。五符亦什伍之符，约节度也。”或曰以尺简书，故曰尺籍也。索隐按：尺籍者，
谓书其斩首之功于一尺之板。伍符者，命军人伍伍相保，不容奸诈。注“故行不行”，
案谓故命人行而身不自行，夺劳二岁也。“故”与“雇”同。
<br>
<br>　　注⒇索隐按：莫训大也。又崔浩云“古者出征无常处，以幕为府舍，故云莫府”。
“莫”当为“幕”，古字少耳。
<br>
<br>　　注(21)索隐音乙陵反，谓数不同也。
<br>
<br>　　注(22)集解班固称“杨子曰孝文帝亲诎帝尊以信亚夫之军，曷为不能用颇p牧？
彼将有激”。
<br>
<br>　　注(23)集解服虔曰：“车战之士。”</span>
<br>
<br>　　七年，景帝立，以唐为楚相，免。武帝立，求贤良，举冯唐。唐时年九十余，不能
复为官，乃以唐子冯遂为郎。遂字王孙，亦奇士，与余善。
<br>
<br>　　太史公曰：张季之言长者，守法不阿意；冯公之论将率，有味哉！有味哉！语曰
“不知其人，视其友”。二君之所称诵，可着廊庙。书曰“不偏不党，王道荡荡；不党
不偏，王道便便”。①张季p冯公近之矣。
<br>
<br>　　<span style="font-size:10.5pt;color:'004060'">注①集解徐广曰：“一作‘辨’。”</span>
<br>
<br>　　【索隐述赞】张季未偶，见识袁盎。太子惧法，啬夫无状。惊马罚金，盗环悟上。
冯公白首，味哉论将。因对李齐，收功魏尚。

</span></td>
  </tr>
<tr><td align=center><a href="index.htm"><span style="font-size:12pt; color: #2895C3; letter-spacing: 1px; line-height: 25px;">返&nbsp;&nbsp;回</span></a>&nbsp;&nbsp;&nbsp;&nbsp;<a href="103.htm"><span style="font-size:12pt; color: #2895C3; letter-spacing: 1px; line-height: 25px;">下一页</span></a></td></tr>
</table>
</center></div>
<div align="center"><center>
<table border=0 width=100% cellspacing=0 cellpadding=0>

<tr>
 <td  align='center'style="font-size: 11.5pt"><hr width="85%" size="1" 
 color="#CBE2EC"><a href="http://www.my285.com/">梦远书城(<font face="华文新魏">my285.com</font>)</a></td></tr></table>
</center></div>
<div align="center">
<script src="http://www.my285.com/41tf/gdx.js"></script>
<script src="http://www.my285.com/41tf/wd.js"></script></div>


<center><script src="../../41tf/WB.js"></script></center>
<script src="../../41tf/wdp.js"></script>
<script src="../../41tf/wdt.js"></script>
<div style='display:"none"'><script src="../../41tf/tj.js"></script></div>

</body>

<!-- Mirrored from www.my285.com/shishu/shiji/102.htm by HTTrack Website Copier/3.x [XR&CO'2007], Thu, 21 Mar 2013 04:00:41 GMT -->
</html>
