<html>

<!-- Mirrored from www.my285.com/shishu/shiji/040.htm by HTTrack Website Copier/3.x [XR&CO'2007], Thu, 21 Mar 2013 03:59:28 GMT -->
<head>
<meta http-equiv="Content-Type" content="text/html; charset=gb2312">
<title>梦远书城_史记(集注本) </title>
<link rel="stylesheet" href="images/wyt.css">

</head>
<center><script src="http://www.my285.com/41tf/DH1.js"></script></center>
<table border="0" width="100%" cellspacing="0" cellpadding="0" background="../../41tf/bj1.gif">
<tr><td align="center">
<script src="../../41tf/DH0.js"></script></td></tr></table>
<center><script src="../../41tf/DH.js"></script></center>
<div align="center">
<script src="http://www.my285.com/41tf/dd.js"></script>
<script src="http://www.my285.com/41tf/gds.js"></script></div><body bgcolor="#f7f7e7" topmargin="2" leftmargin="0" rightmargin="0" 
bottommargin="0">

<div align="center"><img src="images/logo.gif" width="165" height="41"></div>
<div align="center"><hr color="#CBE2EC" width=85%></div>
<div align=center><table width=85%>
   <tr><td align=right style="font-size:12pt; color: #2895C3; letter-spacing: 1px; line-height: 25px;">卷四十&nbsp;&nbsp;楚世家　第十
</span></td></tr></table></div><p>
<div align="center"><center>
<table border="0" width="85%">
  <tr>
    <td style="font-size:12pt; line-height: 150%;"><br>
<br>　　楚之先祖出自帝颛顼高阳。高阳者，黄帝之孙，昌意之子也。高阳生称，①称生卷
章，卷章生重黎。②重黎为帝喾高辛居火正，③甚有功，能光融天下，帝喾命曰祝融。
④共工氏作乱，帝喾使重黎诛之而不尽。帝乃以庚寅日诛重黎，而以其弟吴回为重黎后，
复居火正，为祝融。
<br>
<br>　　<span style="font-size:10.5pt;color:'004060'">注①正义尺证反。
<br>
<br>　　注②集解徐广曰：“世本云老童生重黎及吴回。”谯周曰：“老童即卷章。”
<br>
<br>　　索隐卷章名老童，故系本云“老童生重黎”。重氏p黎氏二官代司天地，重为木正，
黎为火正。案：左氏传少昊氏之子曰重，颛顼氏之子曰黎。今以重黎为一人，仍是颛顼
之子孙者，刘氏云“少昊氏之后曰重，颛顼氏之后曰重黎，对彼重则单称黎，若自言当
家则称重黎。故楚及司马氏皆重黎之后，非关少昊之重”。愚谓此解为当。
<br>
<br>　　注③索隐此重黎为火正，彼少昊氏之后重自为木正，知此重黎即彼之黎也。
<br>
<br>　　注④集解虞翻曰：“祝，大；融，明也。”韦昭曰：“祝，始也。”</span>
<br>
<br>　　吴回生陆终。陆终生子六人，坼剖而产焉。①其长一曰昆吾；②二曰参胡；③三曰彭祖；④四曰会人；⑤五曰曹姓；⑥六曰季连，姓，楚其后也。⑦昆吾氏，夏之时尝为侯伯，桀之时汤灭之。彭祖氏，殷之时尝为侯伯，殷之末世灭彭祖氏。季连
生附沮，⑧附沮生穴熊。其后中微，或在中国，或在蛮夷，弗能纪其世。
<br>
<br>　　<span style="font-size:10.5pt;color:'004060'">注①集解干宝曰：“先儒学士多疑此事。谯允南通才达学，精核数理者也，作古史
考，以为作者妄记，废而不论。余亦尤其生之异也。然按六子之世，子孙有国，升降六
代，数千年闲，迭至霸王，天将兴之，必有尤物乎？若夫前志所传，修己背坼而生禹，
简狄J剖而生契，历代久远，莫足相证。近魏黄初五年，汝南屈雍妻王氏生男儿从右胳
下水腹上出，而平和自若，数月创合，母子无恙，斯盖近事之信也。以今况古，固知注
记者之不妄也。天地云为，阴阳变化，安可守之一端，概以常理乎？诗云‘不坼不副，
无灾无害’。原诗人之旨，明古之妇人尝有坼副而产者矣。又有因产而遇灾害者，故美
其无害也。”索隐系本云：“陆终娶鬼方氏妹，曰女拧！
<br>
<br>　　注②集解虞翻曰：“昆吾名樊，为己姓，封昆吾。”世本曰：“昆吾者，]是也。”
索隐长曰昆吾。系本云：“其一曰樊，是为昆吾。”又曰：“昆吾者，]是。”宋忠曰：
“昆吾，国名，己姓所出。”左传曰：“]侯梦见披发登昆吾之观。”按：今濮阳城中
有昆吾台。正义括地志云：“濮阳县，古昆吾国也。昆吾故城在县西三十里，台在县西
百步，即昆吾墟也。”
<br>
<br>　　注③集解世本曰：“参胡者，韩是也。”索隐系本云：“二曰惠连，是为参胡。参胡者，韩是。”宋忠曰：“参胡，国名，斟姓，无后。”
<br>
<br>　　注④集解虞翻曰：“名翦，为彭姓，封于大彭。”世本曰：“彭祖者，彭城是也。”
索隐系本云：“三曰W铿，是为彭祖。彭祖者，彭城是。”虞翻云：“名翦，为彭姓，
封于大彭。”正义括地志云：“彭城，古彭祖国也。外传云殷末灭彭祖国也。虞翻云名
翦。神仙传云彭祖讳铿，帝颛顼之玄孙，至殷末年已七百六十七岁而不衰老，遂往流沙
之西，非寿终也。”
<br>
<br>　　注⑤集解世本曰：“会人者，郑是也。”索隐系本云：“四曰求言，是为郐人。郐人者，郑是。”宋忠曰：“求言，名也。u姓所出，郐国也。”正义括地志云：“故郐城在郑州新郑县东北二十二里。毛诗谱云‘昔高辛之土，祝融之墟，历唐至
周，重黎之后u姓处其地，是为郐国，为郑武公所灭也’。”
<br>
<br>　　注⑥集解世本曰：“曹姓者，邾是也。”索隐系本云：“五曰安，是为曹姓。曹姓，邾是。”宋忠曰：“安，名也。曹姓者，诸曹所出。”正义括地志云：“故邾国在黄州黄冈县东南百二十一里，史记云邾子，曹姓也。”
<br>
<br>　　注⑦索隐系本云：“六曰季连，是为姓。季连者，楚是。”宋忠曰：“季连，名
也。姓所出，楚之先。”音弥是反。，羊声也。
<br>
<br>　　注⑧集解孙检曰：“一作‘祖’。”索隐沮音才□反。</span>
<br>
<br>　　周文王之时，季连之苗裔曰鬻熊。鬻熊子事文王，蚤卒。其子曰熊丽。熊丽生熊狂，
熊狂生熊绎。
<br>
<br>　　熊绎当周成王之时，举文p武勤劳之后嗣，而封熊绎于楚蛮，封以子男之田，姓
氏，居丹阳。①楚子熊绎与鲁公伯禽p]康叔子牟p晋侯燮p齐太公子吕尘闶鲁赏酢
<br>
<br>　　<span style="font-size:10.5pt;color:'004060'">注①集解徐广曰：“在南郡枝江县。”正义颍容*(云)*传例云：“楚居丹阳，今枝
江县故城是也。”括地志云：“归州巴东县东南四里归故城，楚子熊绎之始国也。又熊
绎墓在归州秭归县。舆地志云秭归县东有丹阳城，周回八里，熊绎始封也。”</span>
<br>
<br>　　熊绎生熊艾，熊艾生熊<img src="images/040a.bmp">，①熊<img src="images/040a.bmp">生熊胜。熊胜以弟熊杨②为后。熊杨生熊渠。
<br>
<br>　　<span style="font-size:10.5pt;color:'004060'">注①索隐一作“l”，音土感反。<img src="images/040a.bmp">音但，与“<img src="images/040a.bmp">”同字，亦作“<img src="images/040a.bmp">”。
<br>
<br>　　注②索隐邹诞本作“熊”。一作“炀”。</span>
<br>
<br>　　熊渠生子三年。当周夷王之时，王室微，诸侯或不朝，相伐。熊渠甚得江汉闲民和，
乃兴兵伐庸p①杨粤，②至于鄂。③熊渠曰：“我蛮夷也，不与中国之号谥。”乃立其
长子康为句王，④中子红为鄂王，⑤少子执疵为越章王，⑥皆在江上楚蛮之地。及周
厉王之时，暴虐，熊渠畏其伐楚，亦去其王。
<br>
<br>　　<span style="font-size:10.5pt;color:'004060'">注①集解杜预曰：“庸，今上庸县。”正义括地志云：“房州竹山县，本汉上庸县，
古之庸国。昔周武王伐纣，庸蛮在焉。”
<br>
<br>　　注②索隐有本作“杨雩”，音吁，地名也。今音越。谯周亦作“杨越”。
<br>
<br>　　注③正义五各反。刘伯庄云：“地名，在楚之西，后徙楚，今东鄂州是也。”括地志云：“邓州向城县南二十里西鄂故城是楚西鄂。”
<br>
<br>　　注④集解张莹曰：“今江陵也。”索隐系本“康”作“庸”，“”作“袒”。地理志云江陵，南郡之县也。楚文王自丹阳徙都之。
<br>
<br>　　注⑤集解九州记曰：“鄂，今武昌。”索隐有本作“艺经”二字，音挚红，从下文
熊挚红读也。古史考及邹氏p刘氏等音无艺经，恐非也。正义括地志云：“武昌县，鄂
王旧都。今鄂王神即熊渠子之神也。”
<br>
<br>　　注⑥索隐系本无执字，越作“就”。</span>
<br>
<br>　　后为熊毋康，①毋康蚤死。熊渠卒，子熊挚红立。②挚红卒，其弟s而代立，曰熊
延。③熊延生熊勇。
<br>
<br>　　<span style="font-size:10.5pt;color:'004060'">注①集解徐广曰：“即渠之长子。”
<br>
<br>　　注②索隐如此史意即上鄂王红也。谯周以为“熊渠卒，子熊翔立；卒，长子挚有疾，
少子熊延立”。此云“挚红卒，其弟杀而自立，曰熊延”。欲会此代系，则翔亦毋康之
弟，元嗣熊渠者。毋康既蚤亡，挚红立而被延杀，故史考言“挚有疾”，而此言“s”
也。正义即上鄂王红也。
<br>
<br>　　注③正义谯周言“挚有疾”，此言“s”，未详。宋均注乐纬云：“熊渠嫡嗣曰熊
挚，有恶疾，不得为后，别居于夔，为楚附庸，后王命曰夔子也。”</span>
<br>
<br>　　熊勇六年，而周人作乱，攻厉王，厉王出奔彘。熊勇十年，卒，弟熊严为后。
<br>
<br>　　熊严十年，卒。有子四人，长子伯霜，中子仲雪，次子叔堪，①少子季徇。②熊严
卒，长子伯霜代立，是为熊霜。
<br>
<br>　　<span style="font-size:10.5pt;color:'004060'">注①索隐一作“湛”。
<br>
<br>　　注②索隐旬俊反。</span>
<br>
<br>　　熊霜元年，周宣王初立。熊霜六年，卒，三弟争立。仲雪死；叔堪亡，避难于濮；
①而少弟季徇立，是为熊徇。熊徇十六年，郑桓公初封于郑。二十二年，熊徇卒，子熊
@②立。熊@九年，卒，子熊仪立，是为若敖。
<br>
<br>　　<span style="font-size:10.5pt;color:'004060'">注①集解杜预曰：“建宁郡南有濮夷。”正义按：建宁，晋郡，在蜀南，与蛮相近。
刘伯庄云：“濮在楚西南。”孔安国云：“庸p濮在汉之南。”按：成公元年“楚地千
里”，孔说是也。
<br>
<br>　　注②索隐噩音鄂，亦作“@”。若敖二十年，周幽王为犬戎所s，周东徙，而秦襄公始列为诸侯。</span>
<br>
<br>　　二十七年，若敖卒，子熊坎①立，是为霄敖。霄敖六年，卒，子熊立，②是为`
冒。③`冒十三年，晋始乱，以曲沃之故。`冒十七年，卒。`冒弟熊通s`冒子而代
立，是为楚武王。
<br>
<br>　　<span style="font-size:10.5pt;color:'004060'">注①索隐苦感反。一作“菌”，又作“钦”。
<br>
<br>　　注②集解徐广曰：“音舜。”索隐徐音舜。按：玉篇在口部，顾氏云“楚之先，
即`冒也”。刘音舜，其近代本即有字从目者。刘舜音，非。
<br>
<br>　　注③索隐古本“`”作“i”，音愤。冒音亡北反，或亡报反。</span>
<br>
<br>　　武王十七年，晋之曲沃庄伯s主国晋孝侯。十九年，郑伯弟段作乱。二十一年，郑
侵天子之田。二十三年，]s其君桓公。二十九年，鲁s其君隐公。三十一年，宋太宰
华督s其君殇公。
<br>
<br>　　三十五年，楚伐随。①随曰：“我无罪。”楚曰：“我蛮夷也。今诸侯皆为叛相侵，
或相杀。我有敝甲，欲以观中国之政，请王室尊吾号。”随人为之周，请尊楚，王室不
听，还报楚。三十七年，楚熊通怒曰：“吾先鬻熊，文王之师也，蚤终。成王举我先公，
乃以子男田令居楚，蛮夷皆率服，而王不加位，我自尊耳。”乃自立为武王，与随人盟
而去。于是始开濮地而有之。
<br>
<br>　　<span style="font-size:10.5pt;color:'004060'">注①集解贾逵曰：“随，姬姓也。”杜预曰：“随国今义阳随县。”正义括地志云：
“随州外城古随国地。”世本云：“楚武王墓在豫州新息。随，姬姓也。</span>
<br>
<br>　　武王卒师中而兵罢。”括地志云“上蔡县东北五十里”是也。
<br>
<br>　　五十一年，周召随侯，数以立楚为王。楚怒，以随背己，伐随。武王卒师中而兵罢。
①子文王熊赀立，始都郢。②
<br>
<br>　　<span style="font-size:10.5pt;color:'004060'">注①集解皇览曰：“楚武王在汝南郡阳县葛陂乡城东北，民谓之楚王岑。
<br>
<br>　　汉永平中，葛陵城北祝里社下于土中得铜鼎，而名曰‘楚武王’，由是知楚武王之
。民传言，秦p项p赤眉之时欲发之，辄颓坏填压，不得发也。”
<br>
<br>　　正义有本注“葛陂乡”作“葛陵乡”者，误也。地理志云新蔡县西北六十里有葛陂
乡，即费长房投竹成龙之陂，因为乡名也。
<br>
<br>　　注②正义括地志云：“纪南故城在荆州江陵县北五十里。杜预云国都于郢，今南郡
江陵县北纪南城是也。”括地志云：“又至平王，更城郢，在江陵县东北六里，故郢城
是也。”</span>
<br>
<br>　　文王二年，伐申过邓，①邓人曰“楚王易取”，邓侯不许也。②六年，伐蔡，③虏
蔡哀侯以归，已而释之。楚强，陵江汉闲小国，小国皆畏之。十一年，齐桓公始霸，楚
亦始大。
<br>
<br>　　<span style="font-size:10.5pt;color:'004060'">注①正义括地志云：“故申城在邓州南阳县北三十里。晋太康地志云周宣王舅所封。
故邓城在襄州安养县北二十里。春秋之邓国，庄十六年楚文王灭之。”
<br>
<br>　　注②集解服虔云：“邓，曼姓。”
<br>
<br>　　注③正义豫州上蔡县在州北七十里，古蔡国也。县外城，蔡国城也。</span>
<br>
<br>　　十二年，伐邓，灭之。十三年，卒，子熊锪，①是为庄敖。②庄敖五年，欲杀其
弟熊恽，③恽奔随，与随袭s庄敖代立，是为成王。
<br>
<br>　　<span style="font-size:10.5pt;color:'004060'">注①集解史记音隐云：“铮古‘艰’字。”
<br>
<br>　　注②索隐上音侧状反。
<br>
<br>　　注③索隐恽音纡粉反。左传作“f”，纡贫反。</span>
<br>
<br>　　成王恽元年，初即位，布德施惠，结旧好于诸侯。使人献天子，天子赐胙，曰：“镇尔南方夷越之乱，无侵中国。”于是楚地千里。
<br>
<br>　　十六年，齐桓公以兵侵楚，至陉山。①楚成王使将军屈完②以兵御之，与桓公盟。
桓公数以周之赋不入王室，楚许之，乃去。
<br>
<br>　　<span style="font-size:10.5pt;color:'004060'">注①正义杜预云：“陉，楚地。颍川召陵县南有陉亭。”括地志云：“陉山在郑州
西南一百一十里，即此山也。”
<br>
<br>　　注②正义屈，曲勿反。完音桓，楚族也。</span>
<br>
<br>　　十八年，成王以兵北伐许，①许君肉袒谢，乃释之。二十二年，伐黄。②二十六年，
灭英。③
<br>
<br>　　<span style="font-size:10.5pt;color:'004060'">注①集解地理志曰颍川许昌县，故许国也。
<br>
<br>　　注②索隐汝南弋阳县，故黄国。正义括地志云：“黄国故城，汉弋阳县也。秦时黄
都，嬴姓，在光州定城县四十里也。”
<br>
<br>　　注③集解徐广曰：“年表及他本皆作‘英’，一本作‘黄’。”正义英国在淮南，
盖蓼国也，不知改名时也。</span>
<br>
<br>　　三十三年，宋襄公欲为盟会，召楚。楚王怒曰：“召我，我将好往袭辱之。”遂行，
至盂，①遂执辱宋公，已而归之。三十四年，郑文公南朝楚。楚成王北伐宋，败之泓，
射伤宋襄公，襄公遂病创死。
<br>
<br>　　<span style="font-size:10.5pt;color:'004060'">注①正义音于，宋地也。</span>
<br>
<br>　　三十五年，晋公子重耳过楚，成王以诸侯客礼飨，而厚送之于秦。
<br>
<br>　　三十九年，鲁僖公来请兵以伐齐，楚使申侯将兵伐齐，取谷，①置齐桓公子雍焉。
齐桓公七子皆奔楚，楚尽以为上大夫。灭夔，夔不祀祝融p鬻熊故也。②
<br>
<br>　　<span style="font-size:10.5pt;color:'004060'">注①集解杜预曰：“济北谷城县。”正义括地志云：“谷在济州东阿县东二十六里。”
<br>
<br>　　注②集解服虔曰：“夔，楚熊渠之孙，熊挚之后。夔在巫山之阳，秭归乡是也。”
<br>
<br>　　索隐谯周作“灭归”，归即夔之地名归乡也。</span>
<br>
<br>　　夏，伐宋，宋告急于晋，晋救宋，成王罢归。将军子玉请战，成王曰：“重耳亡居
外久，卒得反国，天之所开，不可当。”子玉固请，乃与之少师而去。晋果败子玉于城
濮。成王怒，诛子玉。
<br>
<br>　　四十六年，初，成王将以商臣为太子，语令尹子上。子上曰：“君之齿未也，①而
又多内宠，绌乃乱也。楚国之举常在少者。②且商臣目而豺声，忍人也，③不可立也。”
王不听，立之。后又欲立子职④而绌太子商臣。商臣闻而未审也，告其傅潘崇曰：“何
以得其实？”崇曰：“飨王之宠姬⑤江芈⑥而勿敬也。”商臣从之。江芈怒曰：“宜乎
王之欲杀若而立职也。”商臣告潘崇曰：“信矣。”崇曰：“能事之乎？”⑦曰：“不
能。”
<br>
<br>　　“能亡去乎？”曰：“不能。”“能行大事乎？”⑧曰：“能。”冬十月，商臣以
宫]兵围成王。成王请食熊蹯而死，⑨不听。丁未，成王自绞杀。商臣代立，是为穆王。
<br>
<br>　　<span style="font-size:10.5pt;color:'004060'">注①集解杜预曰：“齿，年也。言尚少。”
<br>
<br>　　注②集解贾逵曰：“举，立也。”
<br>
<br>　　注③集解服虔曰：“言忍为不义。”
<br>
<br>　　注④集解贾逵曰：“职，商臣庶弟也。”
<br>
<br>　　注⑤集解姬，当作“妹”。
<br>
<br>　　注⑥正义芈，亡尔反。
<br>
<br>　　注⑦集解服虔曰：“若立职，子能事之？”
<br>
<br>　　注⑧集解服虔曰：“谓s君。”
<br>
<br>　　注⑨集解杜预曰：“熊掌难熟，冀久将有外救之也。”</span>
<br>
<br>　　穆王立，以其太子宫予潘崇，使为太师，掌国事。穆王三年，灭江。①四年，灭六
p蓼。六p蓼，皋陶之后。②八年，伐陈。十二年，卒。子庄王侣立。
<br>
<br>　　<span style="font-size:10.5pt;color:'004060'">注①集解杜预曰：“江国在汝南安阳县。”
<br>
<br>　　注②集解杜预曰：“六国，今庐江六县。蓼国，今安丰蓼县。”</span>
<br>
<br>　　庄王即位三年，不出号令，日夜为乐，令国中曰：“有敢谏者死无赦！”伍举入谏。
庄王左抱郑姬，右抱越女，坐钟鼓之闲。伍举曰：“愿有进隐。”①曰：“有鸟在于阜，三年不蜚不鸣，是何鸟也？”庄王曰：“三年不蜚，蜚将冲天；三年不鸣，鸣将惊人。举退矣，吾知之矣。”居数月，淫益甚。大夫苏从乃入谏。
王曰：“若不闻令乎？”对曰：“杀身以明君，臣之愿也。”于是乃罢淫乐，听政，所
诛者数百人，所进者数百人，任伍举p苏从以政，国人大说。是岁灭庸。②六年，伐宋，
获五百乘。
<br>
<br>　　<span style="font-size:10.5pt;color:'004060'">注①集解隐谓隐藏其意。
<br>
<br>　　注②正义今房州竹山县是也。</span>
<br>
<br>　　八年，伐陆浑戎，①遂至洛，观兵于周郊。②周定王使王孙满劳楚王。③楚王问鼎
小大轻重，④对曰：“在德不在鼎。”庄王曰：“子无阻九鼎！楚国折钩之喙，⑤足以
为九鼎。”王孙满曰：“呜呼！君王其忘之乎？昔虞夏之盛，远方皆至，贡金九牧，⑥
铸鼎象物，⑦百物而为之备，使民知神奸。⑧桀有乱德，鼎迁于殷，载祀六百。⑨殷纣
暴虐，鼎迁于周。德之休明，虽小必重；⑩其奸回昏乱，虽大必轻。⑾昔成王定鼎于郏
r，⑿卜世三十，卜年七百，天所命也。周德虽衰，天命未改。鼎之轻重，未可问也。”楚王乃归。
<br>
<br>　　<span style="font-size:10.5pt;color:'004060'">注①集解服虔曰：“陆浑戎在洛西南。”正义允姓之戎徙居陆浑。
<br>
<br>　　注②集解服虔曰：“观兵，陈兵示周也。”
<br>
<br>　　注③集解服虔曰：“以郊劳礼迎之也。”
<br>
<br>　　注④集解杜预曰：“示欲恐苋√煜隆！
<br>
<br>　　注⑤正义喙，许]反。凡戟有钩。喙，钩口之尖也。言楚国戟之钩口尖有折者，足
以为鼎，言鼎之易得也。
<br>
<br>　　注⑥集解服虔曰：“使九州之牧贡金。”
<br>
<br>　　注⑦集解贾逵曰：“象所图物着之于鼎。”
<br>
<br>　　注⑧集解杜预曰：“图鬼神百物之形，使民逆备之也。”
<br>
<br>　　注⑨集解贾逵曰：“载，辞也。祀，年也。商曰祀。”王肃曰：“载祀者，犹言年
也。”
<br>
<br>　　注⑩集解杜预曰：“不可迁。”
<br>
<br>　　注⑾集解杜预曰：“言可移。”
<br>
<br>　　注⑿集解杜预曰：“郏r今河南也，河南县西有郏r陌。武王迁之，成王定之。”
索隐按周书，郏，雒北山名，音甲。r谓田厚r，故以名焉。</span>
<br>
<br>　　九年，相若敖氏。①人或谗之王，恐诛，反攻王，王击灭若敖氏之族。十三年，灭
舒。②
<br>
<br>　　<span style="font-size:10.5pt;color:'004060'">注①集解左传曰子越椒。
<br>
<br>　　注②集解杜预曰：“庐江六县东有舒城也。”</span>
<br>
<br>　　十六年，伐陈，杀夏征舒。征舒s其君，故诛之也。已破陈，即县之。k臣皆贺，
申叔时使齐来，不贺。王问，对曰：“鄙语曰，牵牛径人田，田主取其牛。径者则不直
矣，取之牛不亦甚乎？且王以陈之乱而率诸侯伐之，以义伐之而贪其县，亦何以复令于
天下！”庄王乃复国陈后。
<br>
<br>　　十七年春，楚庄王围郑，三月克之。入自皇门，①郑伯肉袒牵羊以逆，②曰：“孤
不天，不能事君，君用怀怒，以及敝邑，孤之罪也。敢不惟命是听！宾之南海，若以臣
妾赐诸侯，亦惟命是听。若君不忘厉p宣p桓p武，③不绝其社稷，使改事君，孤之愿
也，非所敢望也。敢布腹心。”楚k臣曰：“王勿许。”
<br>
<br>　　庄王曰：“其君能下人，必能信用其民，庸可绝乎！”庄王自手旗，左右麾军，引
兵去三十里而舍，遂许之平。④潘度朊耍子良出质。⑤夏六月，晋救郑，与楚战，大
败晋师河上，遂至衡雍而归。
<br>
<br>　　<span style="font-size:10.5pt;color:'004060'">注①集解贾逵曰：“郑城门。”何休曰：“郭门也。”
<br>
<br>　　注②集解贾逵曰：“肉袒牵羊，示服为臣隶也。”
<br>
<br>　　注③集解杜预曰：“周厉王p宣王，郑之所自出也。郑桓公p武公，始封之贤君也。”
<br>
<br>　　注④集解杜预曰：“退一舍而礼郑。”
<br>
<br>　　注⑤集解潘叮楚大夫。子良，郑伯弟。</span>
<br>
<br>　　二十年，围宋，以杀楚使也。①围宋五月，城中食尽，易子而食，析骨而炊。
<br>
<br>　　宋华元出告以情。庄王曰：“君子哉！”遂罢兵去。
<br>
<br>　　<span style="font-size:10.5pt;color:'004060'">注①索隐左传宣十四年“楚子使申舟聘于齐，曰：‘无假道于宋。’华元曰：‘过我而不假道，鄙我也，鄙我，亡也；杀其使者必伐我，伐我亦亡也：亡一也。’
乃杀之。楚子闻之，投袂而起。九月，围宋”是也。</span>
<br>
<br>　　二十三年，庄王卒，子共王审立。
<br>
<br>　　共王十六年，晋伐郑。郑告急，共王救郑。与晋兵战鄢陵，晋败楚，射中共王目。
共王召将军子反。子反嗜酒，从者竖阳谷进酒醉。王怒，射杀子反，遂罢兵归。
<br>
<br>　　三十一年，共王卒，子康王招立。康王立十五年卒，子员①立，是为郏敖。
<br>
<br>　　<span style="font-size:10.5pt;color:'004060'">注①索隐音云。左传作“f”。</span>
<br>
<br>　　康王宠弟公子围p①子比p子hp弃疾。郏敖三年，以其季父康王弟公子围为令尹，
主兵事。四年，围使郑，道闻王疾而还。十二月己酉，围入问王疾，绞而s之，②遂杀
其子莫及平夏。使使赴于郑。伍举问曰：“谁为后？”③对曰：“寡大夫围。”伍举更
曰：“共王之子围为长。”④子比奔晋，而围立，是为灵王。
<br>
<br>　　<span style="font-size:10.5pt;color:'004060'">注①集解徐广曰：“史记多作‘回’。”
<br>
<br>　　注②集解荀卿曰：“以冠缨绞之。”左传曰：“葬王于郏，谓之郏敖。”
<br>
<br>　　注③集解服虔曰：“问来赴者。”
<br>
<br>　　注④集解杜预曰：“伍举更赴辞，使从礼告终称嗣，不以篡s赴诸侯。”</span>
<br>
<br>　　灵王三年六月，楚使使告晋，欲会诸侯。诸侯皆会楚于申。伍举曰：“昔夏启有钧
台之飨，①商汤有景亳之命，周武王有盟津之誓，成王有岐阳之搜，②康王有丰宫之朝，
③穆王有涂山之会，齐桓有召陵之师，晋文有践土之盟，君其何用？”灵王曰：“用桓
公。”④时郑子产在焉。于是晋p宋p鲁p]不往。灵王已盟，有骄色。伍举曰：“桀
为有仍之会，有缗叛之。⑤纣为黎山之会，东夷叛之。⑥幽王为太室之盟，戎p翟叛之。
⑦君其慎终！”
<br>
<br>　　<span style="font-size:10.5pt;color:'004060'">注①集解杜预曰：“河南阳翟县南有钧台坡。”
<br>
<br>　　注②集解贾逵曰：“岐山之阳。”
<br>
<br>　　注③集解服虔曰：“丰宫，成王庙所在也。”杜预曰：“丰在始平县东，有灵台，
康王于是朝诸侯。”
<br>
<br>　　注④集解杜预曰：“用会召陵之礼也。”
<br>
<br>　　注⑤集解贾逵曰：“仍，缗，国名也。”
<br>
<br>　　注⑥集解服虔曰：“黎，东夷国名也，子姓。”
<br>
<br>　　注⑦集解杜预曰：“太室，中岳也。”</span>
<br>
<br>　　七月，楚以诸侯兵伐吴，围朱方。八月，克之，囚庆封，灭其族。以封徇，曰：“无效齐庆封s其君而弱其孤，以盟诸大夫！”①封反曰：“莫如楚共王庶子围s其君兄之子员而代之立！”②于是灵王使疾杀之。
<br>
<br>　　<span style="font-size:10.5pt;color:'004060'">注①集解杜预曰：“齐崔杼s其君，庆封其党，故以s君之罪责之也。”
<br>
<br>　　注②集解谷梁传曰：“军人粲然皆笑。”</span>
<br>
<br>　　七年，就章华台，①下令内亡人实之。
<br>
<br>　　<span style="font-size:10.5pt;color:'004060'">注①集解杜预曰：“南郡华容县有台，在城内。”</span>
<br>
<br>　　八年，使公子弃疾将兵灭陈。十年，召蔡侯，醉而杀之。使弃疾定蔡，因为陈蔡公。
<br>
<br>　　十一年，伐徐以恐吴。①灵王次于干溪以待之。王曰：“齐p晋p鲁p]，其封皆
受宝器，我独不。今吾使使周求鼎以为分，其予我乎？”②析父对曰：“其予君王哉！
③昔我先王熊绎辟在荆山，荜露蓝蒌④以处草莽，跋涉山林⑤以事天子，唯是桃弧棘矢
以共王事。⑥齐，王舅也；⑦晋及鲁p]，王母弟也：楚是以无分而彼皆有。周今与四
国服事君王，将惟命是从，岂敢爱鼎？”
<br>
<br>　　灵王曰：“昔我皇祖伯父昆吾旧许是宅，⑧今郑人贪其田，不我予，今我求之，其
予我乎？”对曰：“周不爱鼎，郑安敢爱田？”灵王曰：“昔诸侯远我而畏晋，今吾大
城陈p蔡p不羹，⑨赋皆千乘，诸侯畏我乎？”对曰：“畏哉！”灵王喜曰：“析父善
言古事焉。”⑩
<br>
<br>　　<span style="font-size:10.5pt;color:'004060'">注①集解左传曰使荡侯等围徐。
<br>
<br>　　注②集解服虔曰：“有功德，受分器。”
<br>
<br>　　注③集解贾逵曰：“析父，楚大夫。”索隐据左氏此是右尹子革之词，史盖误也。
<br>
<br>　　注④集解徐广曰：“荜，一作‘暴’。”S案：服虔曰“荜露，柴车素木辂也。蓝蒌，言衣敝坏，其蒌蓝蓝然也”。
<br>
<br>　　注⑤集解服虔曰：“草行曰跋，水行曰涉。”
<br>
<br>　　注⑥集解服虔曰：“桃弧棘矢所以御其灾，言楚地山林无所出也。”
<br>
<br>　　注⑦集解服虔曰：“齐吕常成王之舅。”
<br>
<br>　　注⑧集解服虔曰：“陆终氏六子，长曰昆吾，少曰季连。季连，楚之祖，故谓昆吾
为伯父也。昆吾曾居许地，故曰旧许是宅。”
<br>
<br>　　注⑨集解韦昭曰：“二国，楚别都也。颍川定陵有东不羹，襄城有西不羹。”正义括地志云：“不羹故城在许州襄城县东三十里。地理志云此乃西不羹者也。”
<br>
<br>　　注⑩正义左传昭十二年，析父谓子革曰：“吾子楚国之望也，今与王言如响，国其
若之何？”杜预曰：“讥其顺王心如响应声也。”按：此对王言是子革之辞，太史公云
析父，误也。析父时为王仆，见子革对，故叹也。</span>
<br>
<br>　　十二年春，楚灵王乐干溪，不能去也。国人苦役。初，灵王会兵于申，J越大夫常
寿过，①杀蔡大夫观起。②起子从亡在吴，③乃劝吴王伐楚，为闲越大夫常寿过而作乱，
为吴闲。使矫公子弃疾命召公子比于晋，至蔡，与吴p越兵欲袭蔡。令公子比见弃疾，
与盟于邓。④遂入杀灵王太子禄，立子比为王，公子子h为令尹，弃疾为司马。
<br>
<br>　　先除王宫，观从从师于干溪，令楚曰：“国有王矣。先归，复爵邑田室。后者迁
之。”楚皆溃，去灵王而归。
<br>
<br>　　<span style="font-size:10.5pt;color:'004060'">注①索隐J，辱也。
<br>
<br>　　注②索隐观音官。观，姓；起，名。
<br>
<br>　　注③索隐从音才松反。
<br>
<br>　　注④集解杜预曰：“颍川邵陵县西有邓城。”正义括地志云：“故邓城在豫州郾城
县东三十五里。”按：在古召陵县西十里也。</span>
<br>
<br>　　灵王闻太子禄之死也，自投车下，而曰：“人之爱子亦如是乎？”侍者曰：“甚是。”
王曰：“余杀人之子多矣，能无及此乎？”右尹曰：①“请待于郊以听国人。”②王曰：
“怒不可犯。”曰：“且入大县而乞师于诸侯。”王曰：“皆叛矣。”又曰：“且奔
诸侯以听大国之虑。”王曰：“大福不再，祗取辱耳。”
<br>
<br>　　于是王乘舟将欲入鄢。③右尹度王不用其计，惧俱死，亦去王亡。
<br>
<br>　　<span style="font-size:10.5pt;color:'004060'">注①集解左传曰右尹子革。
<br>
<br>　　注②集解服虔曰：“听国人欲为谁。”
<br>
<br>　　注③集解服虔曰：“鄢，楚别都也。”杜预曰：“襄阳宜城县。”正义音偃。</span>
<br>
<br>　　括地志云：“故鄢城在襄州安养县北三里，在襄州北五里，南去荆州二百五十里。”
按：王自夏口从汉水上入鄢也。
<br>
<br>　　左传云“王沿夏将欲入鄢”是也。括地志云：“鄢水源出襄州义清县西界托仗山。水经云蛮水即鄢水是也。”
<br>
<br>　　灵王于是独傍瞪街校野人莫敢入王。王行遇其故m人，①谓曰：“为我求食，我
已不食三日矣。”m人曰：“新王下法，有敢王从王者，罪及三族，且又无所得食。”
王因枕其股而卧。m人又以土自代，逃去。王觉而弗见，遂饥弗能起。芋尹申无宇之子
申亥曰：“吾父再犯王命，②王弗诛，恩孰大焉！”乃求王，遇王饥于厘泽，奉之以归。
夏五月癸丑，王死申亥家，③申亥以二女从死，并葬之。
<br>
<br>　　<span style="font-size:10.5pt;color:'004060'">注①集解韦昭曰：“今之中涓也。”
<br>
<br>　　注②集解服虔曰：“断王旌，执人于章华之宫。”
<br>
<br>　　注③正义左传云“夏五月癸亥，王缢于芋尹申亥”是也。</span>
<br>
<br>　　是时楚国虽已立比为王，畏灵王复来，又不闻灵王死，故观从谓初王比曰：“不杀
弃疾，虽得国犹受祸。”王曰：“余不忍。”从曰：“人将忍王。”王不听，乃去。弃
疾归。国人每夜惊，曰：“灵王入矣！”乙卯夜，弃疾使船人从江上走呼曰：“灵王至
矣！”国人愈惊。又使曼成然告初王比及令尹子h曰：“王至矣！
<br>
<br>　　国人将杀君，司马将至矣！①君蚤自图，无取辱焉。怒如水火，不可救也。”
<br>
<br>　　初王及子h遂自杀。丙辰，弃疾即位为王，改名熊居，是为平王。
<br>
<br>　　<span style="font-size:10.5pt;color:'004060'">注①集解杜预曰：“司马谓弃疾。”</span>
<br>
<br>　　平王以诈s两王而自立，恐国人及诸侯叛之，乃施惠百姓。复陈蔡之地而立其后如
故，归郑之侵地。存恤国中，修政教。吴以楚乱故，获五率以归。①平王谓观从：“恣
尔所欲。”欲为卜尹，王许之。②
<br>
<br>　　<span style="font-size:10.5pt;color:'004060'">注①集解服虔曰：“五率，荡侯p潘子p司马督p嚣尹午p陵尹喜。”
<br>
<br>　　注②集解贾逵曰：“卜尹，卜师，大夫官。”</span>
<br>
<br>　　初，共王有宠子五人，无适立，乃望祭k神，请神决之，使主社稷，而阴与巴姬①
埋璧于室内，②召五公子斋而入。康王跨之，③灵王肘加之，子比p子h皆远之。平王
幼，抱其上而拜，压纽。故康王以长立，至其子失之；围为灵王，及身而s；子比为王
十余日，子h不得立，又俱诛。四子皆绝无后。唯独弃疾后立，为平王，竟续楚祀，如
其神符。
<br>
<br>　　<span style="font-size:10.5pt;color:'004060'">注①集解贾逵曰：“共王妾。”
<br>
<br>　　注②正义左传云：“埋璧于太室之庭。”杜预曰：“太室，祖庙也。”
<br>
<br>　　注③集解服虔曰：“两足各跨璧一边。”杜预曰：“过其上。”</span>
<br>
<br>　　初，子比自晋归，韩宣子问叔向曰：“子比其济乎？”对曰：“不就。”宣子曰：“同恶相求，如市贾焉，①何为不就？”对曰：“无与同好，谁与同恶？②取国有五难：有宠无人，一也；③有人无主，二也；④有主无谋，三也；⑤有谋而无民，四也；
⑥有民而无德，五也。⑦子比在晋十三年矣，晋p楚之从不闻通者，可谓无人矣；⑧族
尽亲叛，可谓无主矣；⑨无衅而动，可谓无谋矣；⑩为羁终世，可谓无民矣；⑾亡无爱
征，可谓无德矣。⑿王虐而不忌，⒀子比涉五难以s君，谁能济之！有楚国者，其
弃疾乎？
<br>
<br>　　君陈p蔡，方城外属焉。⒁苛慝不作，盗贼伏隐，私欲不违，⒂民无怨心。先神命
之，国民信之。姓有乱，必季实立，楚之常也。子比之官，则右尹也；数其贵宠，则
庶子也；以神所命，则又远之；民无怀焉，将何以立？”
<br>
<br>　　宣子曰：“齐桓p晋文不亦是乎？”⒃对曰：“齐桓，]姬之子也，有宠于厘公。
有鲍叔牙p宾须无p隰朋以为辅，有莒p]以为外主，⒄有高p国以为内主。⒅从善如
流，⒆施惠不倦。有国，不亦宜乎？昔我文公，狐季姬之子也，有宠于献公。好学不倦。
生十七年，有士五人，有先大夫子余p子犯以为腹心，⒇有魏p贾佗以为股肱，
有齐p宋p秦p楚以为外主，(21)有栾p郄p狐p先以为内主。(22)亡十九年，守
志弥笃。惠p怀弃民，(23)民从而与之。(24)故文公有国，不亦宜乎？子比无施于
民，无援于外，去晋，晋不送；归楚，楚不迎。何以有国！”子比果不终焉，卒立者弃
疾，(25)如叔向言也。
<br>
<br>　　<span style="font-size:10.5pt;color:'004060'">注①集解服虔曰：“谓国人共恶灵王者，如市贾之人求利也。”
<br>
<br>　　注②集解服虔曰：“言无党于内，当与谁共同好恶。”
<br>
<br>　　注③集解杜预曰：“宠须贤人而固。”
<br>
<br>　　注④集解杜预曰：“虽有贤人，当须内主为应。”
<br>
<br>　　注⑤集解杜预曰：“谋，策谋也。”
<br>
<br>　　注⑥集解杜预曰：“民，也。”
<br>
<br>　　注⑦集解杜预曰：“四者既备，当以德成之。”
<br>
<br>　　注⑧集解杜预曰：“晋p楚之士从子比游，皆非达人。”
<br>
<br>　　注⑨集解杜预曰：“无亲族在楚。”
<br>
<br>　　注⑩集解服虔曰：“言灵王尚在，而妄动取国，故谓无谋。”
<br>
<br>　　注⑾集解杜预曰：“终身羁客在于晋，是无民。”
<br>
<br>　　注⑿集解杜预曰：“楚人无爱念者。”
<br>
<br>　　注⒀集解杜预曰：“灵王暴虐，无所畏忌，将自亡。”
<br>
<br>　　注⒁正义方城山在许州叶县西十八里也。
<br>
<br>　　注⒂集解服虔曰：“不以私欲违民心。”
<br>
<br>　　注⒃集解服虔曰：“皆庶子而出奔。”
<br>
<br>　　注⒄集解贾逵曰：“齐桓出奔莒，自莒先入，]人助之。”
<br>
<br>　　注⒅集解服虔曰：“国子，高子，皆齐之正卿。”
<br>
<br>　　注⒆集解服虔曰：“言其疾。”
<br>
<br>　　注⒇集解贾逵曰：“子余，赵衰。”
<br>
<br>　　注(21)集解贾逵曰：“齐以女妻之，宋赠之马，楚享以九献，秦送内之。”
<br>
<br>　　注(22)集解贾逵曰：“四姓，晋大夫。”正义杜预云：“谓栾枝p郄ep狐突p
先轸也。”
<br>
<br>　　注(23)集解服虔曰：“皆弃民不恤。”
<br>
<br>　　注(24)正义以惠p怀弃民，故民相从而归心于文公。
<br>
<br>　　注(25)正义左传云：“获神，一也；有民，二也；令德，三也；宠贵，四也；居常，五也。有五利以去五难，谁能害之！”杜预云：“获神，当璧拜也；有民，民信也；令德，无苛慝也；宠贵，妃子也；居常，弃疾季也。”
</span></td>
  </tr>
<tr><td align=center><a href="index.htm"><span style="font-size:12pt; color: #2895C3; letter-spacing: 1px; line-height: 25px;">返&nbsp;&nbsp;回</span></a>&nbsp;&nbsp;&nbsp;&nbsp;<a href="040b.htm"><span style="font-size:12pt; color: #2895C3; letter-spacing: 1px; line-height: 25px;">待&nbsp;&nbsp;续</span></a></td></tr>
</table>
</center></div>
<div align="center"><center>
<table border=0 width=100% cellspacing=0 cellpadding=0>

<tr>
 <td  align='center'style="font-size: 11.5pt"><hr width="85%" size="1" 
 color="#CBE2EC"><a href="http://www.my285.com/">梦远书城(<font face="华文新魏">my285.com</font>)</a></td></tr></table>
</center></div>
<div align="center">
<script src="http://www.my285.com/41tf/gdx.js"></script>
<script src="http://www.my285.com/41tf/wd.js"></script></div>


<center><script src="../../41tf/WB.js"></script></center>
<script src="../../41tf/wdp.js"></script>
<script src="../../41tf/wdt.js"></script>
<div style='display:"none"'><script src="../../41tf/tj.js"></script></div>

</body>

<!-- Mirrored from www.my285.com/shishu/shiji/040.htm by HTTrack Website Copier/3.x [XR&CO'2007], Thu, 21 Mar 2013 03:59:30 GMT -->
</html>
