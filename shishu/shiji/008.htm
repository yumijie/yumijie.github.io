<html>

<!-- Mirrored from www.my285.com/shishu/shiji/008.htm by HTTrack Website Copier/3.x [XR&CO'2007], Thu, 21 Mar 2013 03:58:55 GMT -->
<head>
<meta http-equiv="Content-Type" content="text/html; charset=gb2312">
<title>梦远书城_史记(集注本) </title>
<link rel="stylesheet" href="images/wyt.css">

</head>
<center><script src="http://www.my285.com/41tf/DH1.js"></script></center>
<table border="0" width="100%" cellspacing="0" cellpadding="0" background="../../41tf/bj1.gif">
<tr><td align="center">
<script src="../../41tf/DH0.js"></script></td></tr></table>
<center><script src="../../41tf/DH.js"></script></center>
<div align="center">
<script src="http://www.my285.com/41tf/dd.js"></script>
<script src="http://www.my285.com/41tf/gds.js"></script></div><body bgcolor="#f7f7e7" topmargin="2" leftmargin="0" rightmargin="0" 
bottommargin="0">

<div align="center"><img src="images/logo.gif" width="165" height="41"></div>
<div align="center"><hr color="#CBE2EC" width=85%></div>
<div align=center><table width=85%>
   <tr><td align=right style="font-size:12pt; color: #2895C3; letter-spacing: 1px; line-height: 25px;">卷八&nbsp;&nbsp;高祖本纪　第八
 
</span></td></tr></table></div><p>
<div align="center"><center>
<table border="0" width="85%">
  <tr>
    <td style="font-size:12pt; line-height: 150%;"><br>
<br>　　高祖，①沛丰邑中阳里人，姓刘氏，②字季。③父曰太公，④母曰刘媪。⑤其先刘
媪尝息大泽之陂，梦与神遇。是时雷电晦冥，太公往视，则见蛟龙于其上。⑥已而有身，
遂产高祖。
<br>
<br>　　<span style="font-size:10.5pt;color:'004060'">注①集解汉书音义曰：“讳邦。”张晏曰：“礼谥法无‘高’，以为功最高而为汉
帝之太祖，故特起名焉。”
<br>
<br>　　注②集解李斐曰：“沛，小沛也。刘氏随魏徙大梁，移在丰，居中阳里。”孟康曰：
“后沛为郡，丰为县。”索隐按：高祖，刘累之后，别食邑于范，士会之裔，留秦不反，
更为刘氏。刘氏随魏徙大梁，后居丰，今言“姓刘氏”者是。
<br>
<br>　　左传“天子建德，因生以赐姓，胙之土，命之氏。诸侯以字为谥，因以为族”。
<br>
<br>　　说者以为天子赐姓命氏，诸侯命族，族者氏之别名也。然则因生赐姓，若舜生姚墟，
以为姚姓，封之于虞，即号有虞氏是也。若其后子孙更不得赐姓，即遂以虞为姓，云
“姓虞氏”。今此云“姓刘氏”，亦其义也。故姓者，所以统系百代，使不别也。氏者，
所以别子孙之所出。又系本篇言姓则在上，言氏则在下，故五帝本纪云“禹姓姒氏，契
姓子氏，□姓姬氏”是也。按：汉改泗水为沛郡，治相城，故注以沛为小沛也。
<br>
<br>　　注③索隐按：汉书“名邦，字季”，此单云字，亦又可疑。按：汉高祖长兄名伯，
次名仲，不见别名，则季亦是名也。故项岱云“高祖小字季，即位易名邦，后因讳邦不
讳季，所以季布犹称姓也”。
<br>
<br>　　注④索隐皇甫谧云：“名执嘉。”王符云：“太上皇名。”与湍同音。正义春秋
握成图云：“刘媪梦赤鸟如龙，戏己，生执嘉。”
<br>
<br>　　注⑤集解文颖曰：“幽州及汉中皆谓老妪为媪。”孟康曰：“长老尊称也。左师谓
太后曰‘媪爱燕后贤长安君’。礼乐志‘地神曰媪’。媪，母别名也，音乌老反。”索
隐韦昭云：“媪，妇人长老之称。”皇甫谧云：“媪盖姓王氏。”又据春秋握成图以为
执嘉妻含始，游洛池，生刘季。诗含神雾亦云。姓字皆非正史所出，盖无可取。今近有
人云“母温氏”。贞时打得班固泗水亭长古石碑文，其字分明作“温”字，云“母温氏”。
贞与贾膺复p徐彦伯p魏奉古等执对反复，沈叹古人未闻，聊记异见，于何取实也？孟
康注“地神曰媪”者，礼乐志云“后土富媪”，张晏曰“坤为母，故称媪”是也。正义
帝王世纪云：“汉昭灵后含始游洛池，有宝鸡衔赤珠出炫日，后吞之，生高祖。”诗含
神雾亦云。含始即昭灵后也。陈留风俗传云：“沛公起兵野战，丧皇妣于黄乡，天下平
定，使使者以梓宫招幽魂，于是丹蛇在水自洒，跃入梓宫，其浴处有遗发，谥曰昭灵夫
人。”
<br>
<br>　　汉仪注云：“高帝母起兵时死小黄城，后于小黄立陵庙。”括地志云：“小黄故城
在汴州陈留县东北三十三里。”颜师古云：“皇甫谧等妄引谶记，好奇骋博，强为高祖
父母名字，皆非正史所说，盖无取焉。宁有刘媪本姓实存，史迁肯不详载？即理而言，
断可知矣。”
<br>
<br>　　注⑥索隐按：诗含神雾云“赤龙感女媪，刘季兴”。又广雅云“有鳞曰蛟龙”。</span>
<br>
<br>　　高祖为人，隆准而龙颜，①美须髯，左股有七十二黑子。②仁而爱人，喜施，③意
豁如也。④常有大度，不事家人生产作业。及壮，试为吏，⑤为泗水亭长，⑥廷中吏无
所不狎侮。好酒及色。常从王媪p武负贳酒，⑦醉卧，武负p王媪见其上常有龙，怪之。
高祖每酤留饮，酒雠数倍。⑧及见怪，岁竟，此两家常折券弃责。⑨
<br>
<br>　　<span style="font-size:10.5pt;color:'004060'">注①集解服虔曰：“准音拙。”应劭曰：“隆，高也。准，颊权准也。颜，简也，
齐人谓之颡，汝南p淮p泗之闲曰颜。”文颖曰：“准，鼻也。”索隐李斐云：“准，
鼻也。始皇蜂目长准，盖鼻高起。”尔雅：“颜，额也。”文颖曰：“高祖感龙而生，故其颜貌似龙，长颈而高鼻。”
<br>
<br>　　注②正义河图云：“帝刘季口角戴胜，斗胸，龟背，龙股，长七尺八寸。”合诚图
云：“赤帝体为朱鸟，其表龙颜，多黑子。”按：左，阳也。七十二黑子者，赤帝七十
二日之数也。木火土金水各居一方，一岁三百六十日，四方分之，各得九十日，土居中
央，并索四季，各十八日，俱成七十二日，故高祖七十二黑子者，应火德七十二日之征
也。有一本“七十日”者，非也。许北人呼为“d子”，吴楚谓之“志”。志，记也。
<br>
<br>　　注③正义喜，许记反。施，尸豉反。
<br>
<br>　　注④集解服虔曰：“豁，达也。”
<br>
<br>　　注⑤集解应劭曰：“试补吏。”
<br>
<br>　　注⑥正义秦法，十里一亭，十亭一乡。亭长，主亭之吏。高祖为泗水亭长也。
<br>
<br>　　国语有“寓室”，即今之亭也。亭长，盖今里长也。民有讼诤，吏留平辨，得成其
政。括地志云：“泗水亭在徐州沛县东一百步，有高祖庙也。”
<br>
<br>　　注⑦集解韦昭曰：“贳，赊也。”索隐邹诞生贳音世，与字林声韵并同。又音时夜
反。广雅云：“贳，赊也。”说文云：“贳，贷也。”临淮有贳阳县。汉书功臣表“贳
阳侯刘缠”，而此纪作“射阳”，则“贳”亦“射”也。
<br>
<br>　　注⑧集解如淳曰：“雠亦售。”索隐乐彦云借“雠”为“售”，盖古字少，假借耳。
今亦依字读。盖高祖大度，既贳饮，且雠其数倍价也。
<br>
<br>　　注⑨索隐周礼小司寇云：“听称责以傅别。”郑司农云：“傅别，券书也。”
<br>
<br>　　康成云：“傅别，谓大手书于札中而别之也。”然则古用简札书，故可折。至岁终
总□不责也。</span>
<br>
<br>　　高祖常繇咸阳，①纵观，观秦皇帝，②喟然太息曰：“嗟乎，大丈夫当如此也！”
<br>
<br>　　<span style="font-size:10.5pt;color:'004060'">注①集解应劭曰：“徭役也。”索隐韦昭云：“秦所都，武帝更名渭城。”应劭云：
“今长安也。”按：关中记云“孝公都咸阳，今渭城是，在渭北。始皇都咸阳，今城南
大城是也”。名咸阳者，山南曰阳，水北亦曰阳，其地在渭水之北，又在九局钌街南，
故曰咸阳。
<br>
<br>　　注②正义包恺云：“上音馆，下音官。恣意，故纵观也。”</span>
<br>
<br>　　单父人吕公①善沛令，避仇从之客，因家沛焉。沛中豪桀吏闻令有重客，皆往贺。
萧何为主吏，②主进，③令诸大夫曰：④“进不满千钱，坐之堂下。”高祖为亭长，素
易诸吏，乃绐为谒曰⑤“贺钱万”，实不持一钱。谒入，吕公大惊，起，迎之门。吕公
者，好相人，见高祖状貌，因重敬之，引入坐。
<br>
<br>　　萧何曰：“刘季固多大言，少成事。”高祖因狎侮诸客，遂坐上坐，⑥无所诎。 ⑦酒阑，⑧吕公因目固留高祖。⑨高祖竟酒，后。吕公曰：“臣少好相人，⑩相人多矣，无如季相，愿季自爱。臣有息女，⑾愿为季箕帚妾。”
<br>
<br>　　酒罢，吕媪怒吕公曰：“公始常欲奇此女，与贵人。沛令善公，求之不与，何自妄
许与刘季？”吕公曰：“此非儿女子所知也。”卒与刘季。吕公女乃吕后也，生孝惠帝
p鲁元公主。⑿
<br>
<br>　　<span style="font-size:10.5pt;color:'004060'">注①集解汉书音义曰：“单音善。父音斧。”索隐韦昭云：“单父，县名，属山阳。”
崔浩云：“史失其名，但举姓而言公。”又按：汉书旧仪云“吕公，汝南新蔡人”。又
相经云“魏人吕公，名文，字叔平”也。
<br>
<br>　　注②集解孟康曰：“主吏，功曹也。”
<br>
<br>　　注③集解文颖曰：“主赋敛礼进，为之帅。”索隐郑氏云：“主赋敛礼钱也。”
<br>
<br>　　颜师古曰：“进者，会礼之财。字本作‘赆’，声转为‘进’。‘宣帝数负进’，
义与此同。”
<br>
<br>　　注④正义大夫，客之贵者总称之。
<br>
<br>　　注⑤集解应劭曰：“绐，欺也。音殆。”索隐韦昭云：“绐，诈也。”刘氏云：“绐，欺负也。”何休云：“绐，疑也。”谓高祖素狎易诸吏，乃诈为谒。谒谓以札书姓名，若今之通刺，而兼载钱谷也。
<br>
<br>　　注⑥正义上在果反。下在卧反。
<br>
<br>　　注⑦正义音丘忽反。
<br>
<br>　　注⑧集解文颖曰：“阑言希也。谓饮酒者半罢半在，谓之阑。”
<br>
<br>　　注⑨正义不敢对显言，故目动而留之。
<br>
<br>　　注⑩集解张晏曰：“古人相与语多自称臣，自卑下之道，若今人相与语皆自称仆。”
<br>
<br>　　注⑾正义息，生也。谓所生之女也。
<br>
<br>　　注⑿集解服虔曰：“元，长也。食邑于鲁。”韦昭曰：“元，谥也。”正义汉制，
帝女曰“公主”，仪比诸侯；姊妹曰“长公主”，仪比诸侯王；姑曰“大长公主”，仪
比诸侯王。</span>
<br>
<br>　　高祖为亭长时，常告归之田。①吕后与两子居田中耨，有一老父过请饮，吕后因J
之。②老父相吕后曰：“夫人天下贵人。”令相两子，见孝惠，曰：“夫人所以贵者，
乃此男也。”相鲁元，亦皆贵。老父已去，高祖适从旁舍来，吕后具言客有过，相我子
母皆大贵。高祖问，曰：“未远。”乃追及，问老父。老父曰：“乡者夫人婴儿皆似君，
君相贵不可言。”高祖乃谢曰：“诚如父言，不敢忘德。”及高祖贵，遂不知老父处。
<br>
<br>　　<span style="font-size:10.5pt;color:'004060'">注①集解服虔曰：“告音如‘嗥呼’之‘嗥’。”李斐曰：“休谒之名也。吉曰告，
凶曰宁。”孟康曰：“古者名吏休假曰告。告又音喾。汉律，吏二千石有予告p赐告。
予告者，在官有功最，法所当得者也。赐告者，病满三月当免，天子优赐，复其告，使
得带印绂，将官属，归家治疾也。”索隐韦昭云：“告，请归乞假也。音‘告语’之
‘告’。故战国策曰‘商君告归’，延笃以为告归，今之归宁也。”刘伯庄p颜师古并
音古笃反，非号喾两音也。按：东观汉记田邑传云“邑年三十，历卿大夫，号归罢，厌
事，少所嗜欲”。寻号与嗥同，古者当有此语，故服氏云“如号呼之号”，音豪。今以
服虔虽据田邑“号归”，亦恐未得。然此“告”字当音诰，诰号声相近，故后“告归”
“号归”遂变耳。
<br>
<br>　　注②正义必捕反，以食饲人也。父本请饮，吕后因饲之。国语云：“国中童子无不
J。”</span>
<br>
<br>　　高祖为亭长，乃以竹皮为冠，令求盗之薛治之，①时时冠之，②及贵常冠，所谓
“刘氏冠”③乃是也。
<br>
<br>　　<span style="font-size:10.5pt;color:'004060'">注①集解应劭曰：“以竹始生皮作冠，今鹊尾冠是也。求盗者，旧时亭有两卒，其
一为亭父，掌开闭埽除，一为求盗，掌逐捕盗贼。薛，鲁国县也。有作冠师，故往治之。”
索隐应劭云：“一名‘长冠’。侧竹皮裹以纵前，高七寸，广三寸，如板。”又蔡邕独
断云：“长冠，楚制也。高祖以竹皮为之，谓之‘刘氏冠’。”司马彪舆服志亦以“刘
氏冠”为鹊尾冠也。应劭云：“旧亭卒名‘弩父’，陈p楚谓之‘亭父’，或云‘亭部’，
淮p泗谓之‘求盗’也。”
<br>
<br>　　注②正义音馆，下同。
<br>
<br>　　注③正义音官。颜师古云：“后号为‘刘氏冠’。其后诏曰‘爵非公乘以上下得冠
刘氏冠’，即此也。”</span>
<br>
<br>　　高祖以亭长为县送徒郦山，徒多道亡。自度比至皆亡之，①到丰西泽中，止饮，夜
乃解纵所送徒。曰：“公等皆去，吾亦从此逝矣！”徒中壮士愿从者十余人。高祖被酒，
②夜径③泽中，令一人行前。④行前者还报曰：“前有大蛇当径，⑤愿还。”高祖醉，
曰：“壮士行，何畏！”乃前，拔剑击斩蛇。⑥蛇遂分为两，⑦径开。行数里，醉，因
卧。后人来至蛇所，有一老妪夜哭。
<br>
<br>　　人问何哭，妪曰：“人杀吾子，故哭之。”人曰：“妪子何为见杀？”妪曰：“吾，
白帝子也，化为蛇，当道，今为赤帝子斩之，⑧故哭。”人乃以妪为不诚，欲告之，⑨
妪因忽不见。后人至，高祖觉。⑩后人告高祖，高祖乃心独喜，自负。⑾诸从者日益畏
之。
<br>
<br>　　<span style="font-size:10.5pt;color:'004060'">注①正义度，田洛反。比，必寐反。
<br>
<br>　　注②正义被，加也。
<br>
<br>　　注③索隐旧音经。按：广雅云“径，斜过也”。字林云“径，小道也，音古定反”。
言酒后放徒，夜径行泽中，不敢由正路，且从而求疾也。
<br>
<br>　　注④正义行音下孟反。
<br>
<br>　　注⑤索隐音径。郑玄曰：“步道曰径也。”
<br>
<br>　　注⑥索隐汉旧仪云“斩蛇剑长七尺”。又高祖云“吾以布衣提三尺剑取天下”。
<br>
<br>　　二文不同者，崔豹古今注“当高祖为亭长，理应提三尺剑耳；及贵，当别得七尺宝
剑”，故旧仪因言之。正义按：其蛇大，理须别求是剑斩之。三尺剑者，常佩之剑。括
地志云：“斩蛇沟源出徐州丰县中平地，故老云高祖斩蛇处，至县西十五里入泡水也。”
<br>
<br>　　注⑦索隐谓斩蛇分为两段也。
<br>
<br>　　注⑧集解应劭曰：“秦襄公自以居西戎，主少昊之神，作西，祠白帝。至献公时
栎阳雨金，以为瑞，又作畦，祠白帝。少昊，金德也。赤帝尧后，谓汉也。杀之者，
明汉当灭秦也。秦自谓水，汉初自谓土，皆失之。至光武乃改定。”
<br>
<br>　　索隐按：太康地理志云“在栎阳故城内。其如畦，故曰畦”。畦音户圭反。
<br>
<br>　　应注云“秦自谓水”者，按秦文公获黑龙，命河为德水是也。又按：春秋合诚图云
“水神哭，子褒败”。宋均以为高祖斩白蛇而神母哭，则此母水精也。此皆谬说。又注
云“至光武乃改”者，谓改汉为火德，秦为金德，与雨金及赤帝子之理合也。
<br>
<br>　　注⑨集解徐广曰：“一作‘苦’。”索隐汉书作“苦”，谓欲困苦辱之。一本或作
“笞”。说文云：“笞，击也。”
<br>
<br>　　注⑩索隐包恺p刘伯庄音古孝反。
<br>
<br>　　注⑾集解应劭曰：“负，恃也。”索隐晋灼云：“自恃斩蛇事。”</span>
<br>
<br>　　秦始皇帝常曰“东南有天子气”，于是因东游以厌之。①高祖即自疑，亡匿，隐于
芒p砀山泽岩石之闲。②吕后与人俱求，常得之。高祖怪问之。吕后曰：“季所居上常有云气，③故从往常得季。”高祖心喜。沛中子弟或闻之，多欲附者矣。
<br>
<br>　　<span style="font-size:10.5pt;color:'004060'">注①索隐厌音一涉反，又一冉反。广雅云：“厌，镇也。”
<br>
<br>　　注②集解徐广曰：“芒，今临淮县也。砀县在梁。”S案：应劭曰“二县之界有山
泽之固，故隐于其闲也”。正义括地志云：“宋州砀山县在州东一百五十里，本汉砀县
也。砀山在县东。”
<br>
<br>　　注③正义京房易*(兆)**[飞]*候云：“何以知贤人隐？*(颜)*师*(古)*曰：‘四方
常有大云，五色具而不雨，其下有贤人隐矣。’”故吕后望云气而得之。</span>
<br>
<br>　　秦二世元年①秋，陈胜等起蕲，②至陈而王，号为“张楚”。诸郡县皆多杀其长吏
以应陈涉。沛令恐，欲以沛应涉。掾p主吏萧何p曹参③乃曰：“君为秦吏，今欲背之，
率沛子弟，恐不听。愿君召诸亡在外者，可得数百人，因劫，④不敢不听。”乃令
樊哙召刘季。刘季之已数十百人矣。⑤
<br>
<br>　　<span style="font-size:10.5pt;color:'004060'">注①集解徐广曰：“高祖时年四十八。”索隐应劭云：“始皇欲以一至万，示不相
袭。始者一，故至子称二世。”崔浩云：“二世，始皇子胡亥。”又按：善文称隐士云
“赵高为二世杀十七兄而立今王”，则二世是第十八子也。
<br>
<br>　　注②索隐蕲，县名，属沛，音机，又音旗。
<br>
<br>　　注③索隐按：汉书萧p曹传，参为狱掾，何为主吏也。
<br>
<br>　　注④索隐说文云“以力胁之云劫”也。
<br>
<br>　　注⑤索隐汉书作“数百人”。刘伯庄云“言数十人或至百人”，则是百人已下也。</span>
<br>
<br>　　于是樊哙从刘季来。沛令后悔，恐其有变，乃闭城城守，欲诛萧p曹。萧p曹恐，
u城保刘季。①刘季乃书帛射城上，谓沛父老曰：“天下苦秦久矣。今父老虽为沛令守，
诸侯并起，今屠沛。②沛今共诛令，择子弟可立者立之，以应诸侯，则家室完。不然，
父子俱屠，无为也。”父老乃率子弟共杀沛令，开城门迎刘季，欲以为沛令。刘季曰：
“天下方扰，诸侯并起，今置将不善，壹败涂地。③吾非敢自爱，恐能薄，④不能完父
兄子弟。此大事，愿更相推择可者。”萧p曹等皆文吏，自爱，恐事不就，后秦种族其
家，尽让刘季。诸父老皆曰：“平生所闻刘季诸珍怪，当贵，且卜筮之，莫如刘季最吉。”
于是刘季数让。莫敢为，乃立季为沛公。⑤祠黄帝，祭蚩尤于沛庭，⑥而衅鼓⑦旗，
帜皆赤。⑧由所杀蛇白帝子，杀者赤帝子，故上赤。于是少年豪吏如萧p曹p樊哙等皆
为收沛子弟二三千人，攻胡陵p⑨方与，⑩还守丰。
<br>
<br>　　<span style="font-size:10.5pt;color:'004060'">注①集解韦昭曰：“以为保障。”
<br>
<br>　　注②索隐按：范晔云“克城多所诛杀，故云屠也”。
<br>
<br>　　注③索隐言一朝破败，使肝脑涂地。
<br>
<br>　　注④正义能，才能也。高祖谦言材能薄劣，不能完全其。能者，兽，形色似熊，
足似鹿。为物坚中而强力，人之有贤才者，皆谓之能也。
<br>
<br>　　注⑤集解徐广曰：“九月也。”S案：汉书音义曰“旧楚僭称王，其县宰为公。
<br>
<br>　　陈涉为楚王，沛公起应涉，故从楚制称曰公”。
<br>
<br>　　注⑥集解应劭曰：“左传曰黄帝战于阪泉，以定天下。蚩尤好五兵，故祠祭之求福
祥也。”瓒曰：“管仲云‘割卢山交而出水，金从之出，蚩尤受之以作剑戟’。”
<br>
<br>　　索隐按：管子云“葛卢之山，发而出金”，今注引“发”作“交”及“割”，皆误
也。
<br>
<br>　　注⑦集解应劭曰：“衅，祭也。杀牲以血涂鼓曰衅。”瓒曰：“案礼记及大戴礼有
衅庙之礼，皆无祭事。”索隐说文云：“衅，血祭也。”司马法曰：“血于鼙鼓者，神
戎器也。”颜师古曰：“凡杀牲以血祭者，皆名为衅。”臣瓒以为“皆无祭事”，非也。
又古人新成钟鼎，亦必衅之。应劭云：“衅呼为g。”马融注周礼灼龟之兆云：“谓其
象似玉p瓦p原之衅?，是用名之。”此说皆非。?音火稼反。
<br>
<br>　　注⑧索隐墨翟云：“帜，帛长丈五，广半幅。”字诂云：“帜，标也。”字林云：
“熊旗五澹谓与士卒为期于其下，故曰旗也。”帜，或作“识”，或作“志”。
<br>
<br>　　嵇康音试。萧该音炽。
<br>
<br>　　注⑨索隐邓展曰：“县名，属山阳，章帝改曰胡陆。”
<br>
<br>　　注⑩集解郑德曰：“音房豫，属山阳郡。”索隐郑玄曰“属山阳”也。</span>
<br>
<br>　　秦二世二年，陈涉之将周章①军西至戏②而还。③燕p赵p齐p魏皆自立为王。④
项氏起吴。秦泗川监平⑤将兵围丰，二日，出与战，破之。命雍齿守丰，引兵之薛。泗
州守壮⑥败于薛，走至戚，⑦沛公左司马得泗川守壮，杀之。⑧沛公还军亢父，⑨至方
与，*(周市来攻方与)*未战。陈王使魏人周市略地。周市使人谓雍齿曰：“丰，故梁徙
也。⑩今魏地已定者数十城。齿今下魏，魏以齿为侯守丰。不下，且屠丰。”雍齿雅不
欲属沛公，⑾及魏招之，即反为魏守丰。沛公引兵攻丰，不能取。沛公病，还之沛。沛
公怨雍齿与丰子弟叛之，闻东阳宁君p秦嘉⑿立景驹为假王，在留，⒀乃往从之，
欲请兵以攻丰。是时秦将章邯从陈，别将司马Z⒁将兵北定楚地，屠相，至砀。⒂东阳
宁君p沛公引兵西，与战萧西，⒃不利。还收兵聚留，引兵攻砀，三日乃取砀。因收砀
兵，得五六千人。攻下邑，⒄拔之。⒅还军丰。闻项梁在薛，⒆从骑百余往见之。⒇
项梁益沛公卒五千人，五大夫将十人。(21)沛公还，引兵攻丰。(22)
<br>
<br>　　<span style="font-size:10.5pt;color:'004060'">注①索隐应劭云：“章字文，陈人。”
<br>
<br>　　注②索隐文颖云：“在新丰东二十里戏亭北。”孟康云：“水名也。”又述征记云：
“戏水自骊山冯公谷北流，历戏亭，东入渭。”按：今其水东惟有戏驿存。
<br>
<br>　　注③索隐为章邯所破而还。邯音酣。
<br>
<br>　　注④索隐按：汉书高纪，二世二年八月，武臣自立为赵王，田儋自立为齐王，韩广
自立为燕王，魏咎自立为魏王也。
<br>
<br>　　注⑤集解文颖曰：“泗川，今沛郡也，高祖更名沛。秦时御史监郡，若今刺史。
<br>
<br>　　平，名也。”索隐如淳云：“秦并天下为三十六郡，置守p尉p监，故此有‘监平’，
下有‘守壮’，则平p壮皆名也。”
<br>
<br>　　注⑥集解如淳曰：“壮，名也。”
<br>
<br>　　注⑦集解如淳曰：“戚音将毒反。”索隐晋灼云：“东海县也。”郑德p包恺并如
字读。李登音千笠反。正义括地志云：“沂州临沂县有汉戚县故城。地理志云临沂县属
东海郡。”
<br>
<br>　　注⑧索隐颜师古云“得，司马之名”，非也。按：后云“左司马曹无伤”，自此已
下更不见替易处，盖是左司马无伤得泗川守壮而杀之耳。
<br>
<br>　　注⑨集解郑德曰：“亢音人相亢答，父音甫。属任城郡。”索隐旧音刚。刘伯庄p
包恺并同音苦浪反。正义音刚，又苦浪反。括地志云：“亢父，县也，沛公屯军于此也。”
<br>
<br>　　注⑩集解文颖曰：“梁惠王孙假为秦所灭，转东徙于丰，故曰‘丰，梁徙’。”
<br>
<br>　　注⑾集解服虔曰：“雅，故也。”苏林曰：“雅，素也。”
<br>
<br>　　注⑿集解文颖曰：“秦嘉，东阳郡人也，为宁县君。”瓒曰：“陈胜传曰‘广陵人
秦嘉’，然则嘉非东阳人也。秦嘉初起兵于郯，号曰大司马，又不为宁县君。
<br>
<br>　　东阳宁君自一人，秦嘉又自一人。”索隐臣瓒以为二人。按：下文直云“东阳宁君”，
又别言“秦嘉”，明臣瓒之说为得。颜师古以宁是姓，君者，时人号曰君耳。
<br>
<br>　　注⒀索隐韦昭云：“今彭城留县也。”正义括地志云：“留城在徐州沛县东南五十
里，即张良所封处。”
<br>
<br>　　注⒁集解如淳曰：“从陈涉将也。涉在陈，其将相别在他许，皆称陈。Z，章邯司
马。”索隐谓章邯从陈别将，将兵向他处，而遣司马Z将领兵士，北定楚地，故如淳云
“Z，章邯司马”也。孔文祥亦曰“邯别遣Z屠相”。又一说云“从谓追逐之，言章邯
讨逐陈别将，而司马Z别将兵北定楚”，亦通。
<br>
<br>　　注⒂索隐韦昭云：“相，沛县。”应劭曰：“砀属梁国。”苏林音唐，又音宕。正
义括地志云：“故相城在徐州符离县西北九十里。砀在宋州东一百五十铩！?    注⒃索隐韦昭云：“萧，沛之县名，谓在萧县之西也。”
<br>
<br>　　注⒄索隐韦昭云：“县名，属梁国。”
<br>
<br>　　注⒅索隐按：范晔云“得城为拔”是也。
<br>
<br>　　注⒆正义今徐州滕县，故薛城也。
<br>
<br>　　注⒇集解徐广曰：“三月。”
<br>
<br>　　注(21)集解苏林曰：“五大夫，第九爵也。以五大夫为将，凡十人也。”
<br>
<br>　　注(22)集解徐广曰：“表云‘拔之，雍齿奔魏’。”</span>
<br>
<br>　　从项梁月余，项羽已拔襄城①还。项梁尽召别将居薛。闻陈王定死，因立楚后怀王
孙心为楚王，治盱台。②项梁号武信君。居数月，北攻亢父，救东阿，③破秦军。齐军
归，楚独追北，④使沛公p项羽别攻城阳，⑤屠之。军濮阳之东，⑥与秦军战，破之。
<br>
<br>　　<span style="font-size:10.5pt;color:'004060'">注①索隐韦昭云：“颖川县。”正义襄城，许州县。
<br>
<br>　　注②索隐韦昭云：“临淮县。音吁夷。”正义楚县也。
<br>
<br>　　注③索隐韦昭云：“东郡之县名。”正义济州县也。
<br>
<br>　　注④集解服虔曰：“师败曰北。”
<br>
<br>　　注⑤索隐按地理志属济阴。
<br>
<br>　　注⑥索隐韦昭云：“东郡之县名。”正义濮阳故城在濮州西八十六里，本汉濮阳县。</span>
<br>
<br>　　秦军复振，①守濮阳，环水。②楚军去而攻定陶，③定陶未下。沛公与项羽西略地
至雍丘之下，④与秦军战，大破之，斩李由。还攻外黄，⑤外黄未下。
<br>
<br>　　<span style="font-size:10.5pt;color:'004060'">注①集解李奇曰：“振，整也。”如淳曰：“振，起也。收败卒自振迅而复起也。”
<br>
<br>　　注②集解文颖曰：“决水以自环守为固也。”张晏曰：“依河水以自环绕作垒。”
<br>
<br>　　正义按：二说皆通。其濮阳县北临黄河，言秦军北阻黄河，南凿沟引黄河水环绕作
壁垒为固，楚军乃去。
<br>
<br>　　注③索隐按：地理志济阴之县也。
<br>
<br>　　注④索隐韦昭云：“故□国，今陈留之县。”
<br>
<br>　　注⑤索隐韦昭云：“上陈留县。”正义在雍丘东。</span>
<br>
<br>　　项梁再破秦军，有骄色。宋义①谏，不听。秦益章邯兵，夜衔枚击项梁，②大破之
定陶，项梁死。沛公与项羽方攻陈留，闻项梁死，引兵与吕将军俱东。
<br>
<br>　　吕臣军彭城东，项羽军彭城西，沛公军砀。
<br>
<br>　　<span style="font-size:10.5pt;color:'004060'">注①索隐荀悦汉纪云“故楚令尹宋义”，当别有所出也。
<br>
<br>　　注②集解周礼有衔枚氏。郑玄曰“衔枚，止言语嚣也。枚状如箸，横衔之，E结
于项者”。E音获。</span>
<br>
<br>　　章邯已破项梁军，则以为楚地兵不足忧，乃渡河，北击赵，大破之。当是之时，赵
歇①为王，秦将王离围之钜鹿城，此所谓河北之军也。
<br>
<br>　　<span style="font-size:10.5pt;color:'004060'">注①索隐苏林音如字。郑德音“遏绝”之“遏”。徐广音乌辖反。今依字读之也。</span>
<br>
<br>　　秦二世三年，楚怀王见项梁军破，恐，徙盱台都彭城，并吕臣p项羽军自将之。
<br>
<br>　　以沛公为砀郡长，①封为武安侯，将砀郡兵。封项羽为长安侯，号为鲁公。吕臣为司徒，其父吕青为令尹。②
<br>
<br>　　<span style="font-size:10.5pt;color:'004060'">注①正义括地志云：“宋州本秦砀郡。”苏林云：“长如郡守。”韦昭云：“秦名
曰守，是时改曰长。”
<br>
<br>　　注②索隐按表，青封信阳侯。正义应劭云：“天子曰师尹，诸侯曰令尹。时去六国
近，故置令尹。”臣瓒曰：“诸侯之卿，唯楚称令尹，其余国不称。时立楚之后，故置
官司皆如楚旧也。”</span>
<br>
<br>　　赵数请救，怀王乃以宋义为上将军，项羽为次将，范增为末将，北救赵。令沛公西
略地入关。与诸将约，先入定关中者王之。①
<br>
<br>　　<span style="font-size:10.5pt;color:'004060'">注①索隐韦昭云：“函谷p武关也。”又三辅旧事云：“西以散关为界，东以函谷
为界，二关之中谓之关中。”</span>
<br>
<br>　　当是时，秦兵强，常乘胜逐北，诸将莫利先入关。独项羽怨秦破项梁军，奋，①愿
与沛公西入关。怀王诸老将皆曰：“项羽为人G悍猾贼。②项羽尝攻襄城，襄城无遗类，
③皆坑之，诸所过无不残灭。且楚数进取，④前陈王p⑤项梁皆败。不如更遣长者扶义
而西，⑥告谕秦父兄。秦父兄苦其主久矣，今诚得长者往，毋侵暴，宜可下。今项羽G
悍，今⑦不可遣。独沛公素宽大长者，可遣。”卒不许项羽，而遣沛公西略地，收陈王
p项梁散卒。乃道砀⑧至成阳，与杠里⑨秦军夹壁，破*(魏)**[秦]*二军。楚军出兵击
王离，大破之。⑩
<br>
<br>　　<span style="font-size:10.5pt;color:'004060'">注①索隐韦昭云：“愤激也。”
<br>
<br>　　注②索隐说文云：“G，疾也；悍，勇也。”方言云：“G，轻也。”刘音匹妙反。
猾贼，汉书作“祸贼”也。
<br>
<br>　　注③集解徐广曰：“遗，一作‘h’。h，食也，音在妙反。”S案：如淳曰“类
无复有活而h食者也。青州俗言无遗为无h类”。
<br>
<br>　　注④集解如淳曰：“楚谓陈涉也。数进取，多所攻取。”
<br>
<br>　　注⑤集解汉书音义曰：“陈涉也。”
<br>
<br>　　注⑥正义遣长者扶持仁义而西，告谕秦长少，令降下也。
<br>
<br>　　注⑦集解徐广曰：“一无此字。”
<br>
<br>　　注⑧集解汉书音义曰：“道由砀也。”
<br>
<br>　　注⑨集解汉书音义曰：“二县名。”索隐成阳在济阴，韦昭云“在颖川”，非也。
服虔云：“杠里，县名。”如淳云：“秦军所别屯地名也。”
<br>
<br>　　注⑩集解徐广曰：“表云三年十月，攻破东郡尉及王离军于成武南。”</span>
<br>
<br>　　沛公引兵西，遇彭越昌邑，①因与俱攻秦军，战不利。还至栗，②遇刚武侯，③夺
其军，可四千余人，并之。与魏将皇欣p魏申徒武蒲之军④并攻昌邑，昌邑未拔。西过
高阳。⑤郦食其⑥*(谓)**[为]*监门，曰：“诸将过此者多，吾视沛公大人长者。”乃
求见说沛公。沛公方踞a，使两女子洗足。郦生不拜，长揖，曰：“足下必欲诛无道秦，
不宜踞见长者。”于是沛公起，摄衣谢之，延上坐。食其说沛公袭陈留，⑦得秦积粟。
乃以郦食其为广野君，⑧郦商为将，将陈留兵，与偕攻开封，⑨开封未拔。西与秦将杨
熊战白马，⑩又战曲遇⑾东，大破之。杨熊走之荥阳，⑿二世使使者斩以徇。⒀南攻颍
阳，屠之。因张良遂略韩地S辕。⒁
<br>
<br>　　<span style="font-size:10.5pt;color:'004060'">注①正义地理志云昌邑县属山阳。括地志云：“在曹州成武县东北三十二里，有梁
丘故城是也。”
<br>
<br>　　注②索隐韦昭云：“县名，属沛。”
<br>
<br>　　注③集解应劭曰：“楚怀王将也。”汉书音义曰：“功臣表云棘蒲刚侯陈武。
<br>
<br>　　武，一姓柴。‘刚武侯’宜为‘刚侯武’，魏将也。”瓒曰：“功臣表柴武以将军
起薛，别救东阿，至霸上，入汉中，非怀王将也，又非魏将也，例未称谥。”
<br>
<br>　　正义颜师古云：“史失其名姓，唯识其爵号，不知谁也，不当改为‘刚侯武’。
<br>
<br>　　应氏以为怀王将，又云魏将，无据矣。”表六年三月封。孟p颜二人说是。
<br>
<br>　　注④正义并魏将也。欣字或作“欣”，音许斤反。蒲，汉书作“满”，并通也。
<br>
<br>　　注⑤集解文颖曰：“聚邑名也，属陈留圉县。”瓒曰：“陈留传曰在雍丘西南。”
<br>
<br>　　注⑥集解郑德曰：“音历异基。”
<br>
<br>　　注⑦集解汉书音义曰：“春秋传曰轻行无钟鼓曰袭。”
<br>
<br>　　注⑧索隐韦昭云：“在山阳。”
<br>
<br>　　注⑨索隐韦昭云：“河南县。”
<br>
<br>　　注⑩索隐韦昭云：“东郡县。”正义括地志云：“白马故城在滑州]南县西南二十
四里。戴延之西征记云白马城，故]之漕邑。”
<br>
<br>　　注⑾索隐徐广云“在中牟”。韦昭云“志不载”。司马彪郡国志中牟有曲遇聚也。
<br>
<br>　　注⑿索隐韦昭云：“故]地，河南县也。”
<br>
<br>　　注⒀集解徐广曰：“四月。”
<br>
<br>　　注⒁集解文颖曰：“河南新郑南至颍川南北，皆韩地也。以良累世相韩，故因之。”
瓒曰：“S辕，险道名，在缑氏东南。”索隐按：十三州志云河南缑氏县，以山为名。
一云S辕凡九十二曲，是险道也。</span>
<br>
<br>　　当是时，赵别将司马n方欲渡河入关，沛公乃北攻平阴，①绝河津。南，战雒阳东，
军不利，还至阳城，②收军中马骑，与南阳守t③战<img src="images/008a.bmp">东，破之。略南阳郡，南阳守t走，保城守宛。⑤沛公引兵过而西。张良谏曰：“沛公虽欲急入关，秦兵尚，距险。
今不下宛，宛从后击，强秦在前，此危道也。”
<br>
<br>　　于是沛公乃夜引兵从他道还，更旗帜，黎明，⑥围宛城三俊＂吣涎羰赜自刭。其
舍人陈恢曰：“死未晚也。”乃u城见沛公，曰：“臣闻足下约，先入咸阳者王之。今
足下留守宛。宛，大郡之都也，连城数十，人民，积蓄多，吏人自以为降必死，故皆
坚守乘城。⑧今足下尽日止攻，士死伤者必多；引兵去宛，宛必随足下后：足下前则失
咸阳之约，后又有强宛之患。为足下计，莫若约降，封其守，因使止守，引其甲卒与之
西。诸城未下者，闻声争开门而待，足下通行无所累。”沛公曰：“善。”⑨乃以宛守
为殷侯，⑩封陈恢千户。引兵西，无不下者。至丹水，⑾高武侯鳃p⑿襄侯王陵降西陵。
⒀还攻胡阳，⒁遇番君别将梅m，与皆，降析p郦。⒂遣魏人宁昌使秦，使者未来。是
时章邯已以军降项羽于赵矣。
<br>
<br>　　<span style="font-size:10.5pt;color:'004060'">注①集解地理志河南有平阴县，今河阴是也。
<br>
<br>　　注②正义今洛州，夏禹所都。
<br>
<br>　　注③索隐音}。许慎以为侧啮也。
<br>
<br>　　注④集解地理志南阳有 呦亍?
<br>
<br>　　注⑤正义守音狩。宛，于元反。括地志云：“南阳县故城在宛大城之南隅，其西南
有二面，皆故宛城。”
<br>
<br>　　注⑥索隐音。黎犹比也，谓比至天明也。汉书作“迟”，音值。值，待也，谓待
天明，皆言早意也。
<br>
<br>　　注⑦索隐按：楚汉春秋曰“上南攻宛，匿旌旗，人衔枚，马东舌，鸡未鸣，围宛城
三俊币病
<br>
<br>　　注⑧索隐李奇曰：“乘，守也。”韦昭曰：“乘，登也。”
<br>
<br>　　注⑨集解徐广曰：“七月也。”
<br>
<br>　　注⑩索隐韦昭曰：“在河内。”
<br>
<br>　　注⑾索隐韦昭曰：“在河内。”正义括地志云：“故丹城在邓州内乡县西南百三十
里，南去丹水二百步。汲纪年云后稷放帝子丹朱于丹水是也。舆地志云秦为丹水县也。
地理志云丹水县属弘农郡。抱朴子云‘丹水出丹鱼，先夏至十日，夜伺之，鱼浮水侧，
光照如火，网而取之，割其血以涂足，可以步行水上，长居川中不溺’。”
<br>
<br>　　注⑿集解苏林曰：“鳃音‘鱼鳃’之‘鳃’。”晋灼曰：“功臣表戚鳃也。”
<br>
<br>　　注⒀集解韦昭曰：“汉封王陵为安国侯，初起兵时在南阳，南阳有穰县，疑‘襄’
当为‘穰’，而无‘禾’，字省耳。今‘邵公’或作‘召’字，此类多矣。”
<br>
<br>　　瓒曰：“时韩成封穰侯，江夏有襄，是陵所封。”索隐按：王陵封安国侯，是定天
下为丞相时封耳。此言襄侯，当如臣瓒解，盖初封江夏之襄也。
<br>
<br>　　注⒁集解一云“陵”。索隐韦昭曰：“南阳县。”
<br>
<br>　　注⒂集解如淳曰：“持益反。”索隐邹诞生音锡。郦音历，苏林p如淳音掷。
<br>
<br>　　析属弘农，郦属南阳，出地理志。而左传云析一名白羽。颜师古云“析，今内乡县。
郦，今菊潭县”。</span>
<br>
<br>　　初，项羽与宋义北救赵，及项羽杀宋义，代为上将军，诸将黥布皆属，破秦将王离
军，降章邯，诸侯皆附。及赵高已杀二世，使人来，欲约分王关中。沛公以为诈，乃用
张良计，使郦生p陆贾往说秦将，啖以利，因袭攻武关，①破之。又与秦军战于蓝田南，
益张疑兵旗帜，诸所过毋得掠卤，②秦人<img src="images/008b.bmp">，秦军解，因大破之。又战其北，大破之。
乘胜，遂破之。
<br>
<br>　　<span style="font-size:10.5pt;color:'004060'">注①索隐左传云楚司马起*(营所)**[丰析]*以临上雒，谓晋人曰“将通于少习”，
杜预以为商县武关也。又太康地理志武关当冠军县西，i关在武关西也。
<br>
<br>　　注②集解应劭曰：“卤与‘虏’同。”</span>
<br>
<br>　　汉元年十月，①沛公兵遂先诸侯至霸上。②秦王子婴素车白马，系颈以组，封皇帝
玺符节，③降轵道旁。④诸将或言诛秦王。⑤沛公曰：“始怀王遣我，固以能宽容；且
人已服降，又杀之，不祥。”乃以秦王属吏，⑥遂西入咸阳。欲止宫休舍，⑦樊哙、张
良谏，乃封秦重宝财物府库，还军霸上。召诸县父老豪桀曰：“父老苦秦苛法久矣，诽
谤⑧者族，偶语者弃。⑨吾与诸侯约，先入关者王之，吾当王关中。与父老约，法三
章耳：⑩杀人者死，伤人及盗抵罪。⑾余悉除去秦法。诸吏人皆案堵如故。⑿凡吾所以
来，为父老除害，非有所侵暴，无恐！且吾所以还军霸上，待诸侯至而定约束耳。”
<br>
<br>　　乃使人与秦吏行县乡邑，告谕之。秦人大喜，争持牛羊酒食献飨军士。沛公又让不
受，曰：“仓粟多，非乏，不欲费人。”人又益喜，唯恐沛公不为秦王。
<br>
<br>　　<span style="font-size:10.5pt;color:'004060'">注①集解如淳曰：“张苍传云以高祖十月至霸上，故因秦以十月为岁首。”正义沛
公乙未年十月至霸上。项羽封十八诸侯，沛公封汉王，后刘项五年战斗，汉遂灭楚，天
下归汉，故却书初至霸上之月。
<br>
<br>　　注②正义故霸陵在雍州万年县东北二十五里。汉霸陵，文帝之陵邑也，东南去霸陵
十里。地理志云：“霸陵故芷阳，文帝更名。”三秦记云：“霸城，秦穆公筑为宫，因
名霸城。汉于此置霸陵。”庙记云：“霸城，汉文帝筑。沛公入关，遂至霸上，即此也。”
<br>
<br>　　注③索隐韦昭云：“天子印称玺，又独以玉。符，发兵符也。节，使者所拥也。”
<br>
<br>　　说文云：“符，信也。汉制以竹，长六寸，分而相合。”释名云：“节为号令赏罚
之节也。又节毛上下相重，取象竹节。”又汉官仪云：“子婴上始皇玺，因服御之，代
代传受，号曰‘汉传国玺’也。”正义按：天子有六玺，皇帝行玺、皇帝之玺、皇帝信
玺、天子行玺、天子之玺、天子信玺。皇帝信玺凡事皆用之，玺令施行；天子信玺以迁
拜封王侯；天子之玺以发兵。皆以武都紫泥封，青囊白素里，两端无缝。三秦记云紫泥
水在今成州。舆地志云汉封诏玺用紫泥，则此水之泥也。
<br>
<br>　　注④索隐枳音只。汉宫殿疏云枳道亭东去霸城观四里，观东去霸水百步。苏林云在
长安东十三里也。正义轵音纸。括地志云：“轵道在雍州万年县东北十六里苑中。”
<br>
<br>　　注⑤索隐楚汉春秋曰：“樊哙请杀之。”
<br>
<br>　　注⑥正义属，之欲反。属，付也。
<br>
<br>　　注⑦正义休，息也。言欲居止宫殿中而息也。
<br>
<br>　　注⑧索隐刘伯庄、乐彦同音方未反。
<br>
<br>　　注⑨集解应劭曰：“秦禁民聚语。偶，对也。”瓒曰：“始皇本纪曰‘偶语经书者
弃’。”索隐按：礼云“刑人于，与即之”，故今律谓绞刑为“弃”是也。
<br>
<br>　　注⑩索隐杀人，伤人及盗。
<br>
<br>　　注⑾集解应劭曰：“抵，至也，又当也。除秦酷政，但至于罪也。”李斐曰：“伤人有曲直，盗臧有多少，罪名不可豫定，故凡言抵罪，未知抵何罪也。”
<br>
<br>　　张晏曰：“秦法，一人犯罪，举家及邻伍坐之，今但当其身坐，合于康诰‘父子兄
弟罪不相及’也。”索隐韦昭云：“抵，当也。谓使各当其罪。”今按：秦法有三族之
刑，汉但约法三章耳，杀人者死，伤人及盗者使之抵罪，余并不论其辜，以言省刑也。
则抵训为至，杀人以外，唯伤人及盗使至罪名耳。
<br>
<br>　　注⑿集解应劭曰：“案，案次第；堵，墙堵也。”</span>
<br>
<br>　　或说沛公①曰：“秦富十倍天下，地形强。今闻章邯降项羽，项羽乃号为雍王，王
关中。今则来，沛公恐不得有此。可急使兵守函谷关，②无内诸侯军，稍征关中兵以自
益，距之。”沛公然其计，从之。十一月中，项羽果率诸侯兵西，欲入关，关门闭。闻
沛公已定关中，大怒，使黥布等攻破函谷关。十二月中，遂至戏。③沛公左司马曹无伤
闻项王怒，欲攻沛公，使人言项羽曰：“沛公欲王关中，令子婴为相，珍宝尽有之。”
欲以求封。④亚父劝项羽击沛公。⑤方飨士，旦日合战。是时项羽兵四十万，号百万。
沛公兵十万，号二十万，力不敌。会项伯欲活张良，夜往见良，因以文谕项羽，⑥项羽
乃止。沛公从百余骑，驱之鸿门，⑦见谢项羽。项羽曰：“此沛公左司马曹无伤言之。
不然，籍何以生此！”沛公以樊哙、张良故，得解归。归，立诛曹无伤。
<br>
<br>　　<span style="font-size:10.5pt;color:'004060'">注①索隐按：楚汉春秋云解先生云“遣守函谷，无内项王”，而张良系家云“鲰生
说我”，则鲰生是小生，即解生。
<br>
<br>　　注②正义颜师古曰：“今桃林南有洪溜涧，古函谷也。其水北流入河，西岸犹有旧
关余迹”。西征记云：“道形如函也。其水山原壁立数十仞，谷中容一车。”
<br>
<br>　　注③正义许宜反。
<br>
<br>　　注④正义曹无伤欲就项羽求封。
<br>
<br>　　注⑤索隐范增也。项羽得范增，号曰亚父，言尊之亚于父。犹管仲，齐谓仲父。父
并音甫也。
<br>
<br>　　注⑥正义项羽本纪云项伯曰“沛父不先破关中，公岂敢入乎？今人有大功，击之不
义”。此以文谕之。
<br>
<br>　　注⑦索隐按：姚察云在新丰古城东，未至戏水，道南有断原、南北洞门是也。</span>
<br>
<br>　　项羽遂西，屠烧咸阳秦宫室，所过无不残破。秦人大失望，然恐，不敢不服耳。
<br>
<br>　　项羽使人还报怀王。怀王曰：“如约。”项羽怨怀王不肯令与沛公俱西入关，而北
救赵，后天下约。①乃曰：“怀王者，吾家项梁所立耳，非有功伐，何以得主约！本定
天下，诸将及籍也。”乃详尊怀王为义帝，实不用其命。
<br>
<br>　　<span style="font-size:10.5pt;color:'004060'">注①正义怀王初约先入咸阳者王之，令羽北救赵，故失约在后也。</span>
    
    
</span></td>
  </tr>
<tr><td align=center><a href="index.htm"><span style="font-size:12pt; color: #2895C3; letter-spacing: 1px; line-height: 25px;">返&nbsp;&nbsp;回</span></a>&nbsp;&nbsp;&nbsp;&nbsp;<a href="008b.htm"><span style="font-size:12pt; color: #2895C3; letter-spacing: 1px; line-height: 25px;">待&nbsp;&nbsp;续</span></a></td></tr>
</table>
</center></div>
<div align="center"><center>
<table border=0 width=100% cellspacing=0 cellpadding=0>

<tr>
 <td  align='center'style="font-size: 11.5pt"><hr width="85%" size="1" 
 color="#CBE2EC"><a href="http://www.my285.com/">梦远书城(<font face="华文新魏">my285.com</font>)</a></td></tr></table>
</center></div>
<div align="center">
<script src="http://www.my285.com/41tf/gdx.js"></script>
<script src="http://www.my285.com/41tf/wd.js"></script></div>


<center><script src="../../41tf/WB.js"></script></center>
<script src="../../41tf/wdp.js"></script>
<script src="../../41tf/wdt.js"></script>
<div style='display:"none"'><script src="../../41tf/tj.js"></script></div>

</body>

<!-- Mirrored from www.my285.com/shishu/shiji/008.htm by HTTrack Website Copier/3.x [XR&CO'2007], Thu, 21 Mar 2013 03:58:57 GMT -->
</html>
