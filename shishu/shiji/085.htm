<html>

<!-- Mirrored from www.my285.com/shishu/shiji/085.htm by HTTrack Website Copier/3.x [XR&CO'2007], Thu, 21 Mar 2013 04:00:06 GMT -->
<head>
<meta http-equiv="Content-Type" content="text/html; charset=gb2312">
<title>梦远书城_史记(集注本) </title>
<link rel="stylesheet" href="images/wyt.css">

</head>
<center><script src="http://www.my285.com/41tf/DH1.js"></script></center>
<table border="0" width="100%" cellspacing="0" cellpadding="0" background="../../41tf/bj1.gif">
<tr><td align="center">
<script src="../../41tf/DH0.js"></script></td></tr></table>
<center><script src="../../41tf/DH.js"></script></center>
<div align="center">
<script src="http://www.my285.com/41tf/dd.js"></script>
<script src="http://www.my285.com/41tf/gds.js"></script></div><body bgcolor="#f7f7e7" topmargin="2" leftmargin="0" rightmargin="0" 
bottommargin="0">

<div align="center"><img src="images/logo.gif" width="165" height="41"></div>
<div align="center"><hr color="#CBE2EC" width=85%></div>
<div align=center><table width=85%>
   <tr><td align=right style="font-size:12pt; color: #2895C3; letter-spacing: 1px; line-height: 25px;">卷八十五&nbsp;&nbsp;吕不韦列传　第二十五
</span></td></tr></table></div><p>
<div align="center"><center>
<table border="0" width="85%">
  <tr>
    <td style="font-size:12pt; line-height: 150%;"><br>
<br>　　吕不韦者，阳翟①大贾②人也。往来贩贱卖贵，③家累千金。
<br>
<br>　　<span style="font-size:10.5pt;color:'004060'">注①索隐音狄，俗又音宅。地理志县名，属颍川。按：战国策以不韦为濮阳人，又
记其事笠喽啵与此传不同。班固虽云太史公采战国策，然为此传当别有所闻见，故不
全依彼说。或者刘向定战国策时，以己异闻改彼书，遂令不与史记合也。正义阳翟，今
河南府县。
<br>
<br>　　注②索隐音古。郑玄注周礼云“行曰商，处曰贾”。
<br>
<br>　　注③集解徐广曰：“一本云‘阳翟大贾也，往来贱买贵卖’也。”索隐王劭卖音作
育。案：育卖义同，今依义。</span>
<br>
<br>　　秦昭王四十年，太子死。其四十二年，以其次子安国君①为太子。安国君有子二十
余人。安国君有所甚爱姬，立以为正夫人，号曰华阳夫人。华阳夫人无子。安国君中男
名子楚，②子楚母曰夏姬，毋爱。子楚为秦质③子于赵。秦数攻赵，赵不甚礼子楚。
<br>
<br>　　<span style="font-size:10.5pt;color:'004060'">注①索隐名柱，后立，是为孝文王也。
<br>
<br>　　注②索隐□庄襄王也。战国策曰本名异人，后从赵还，不韦使以楚服见，王后悦之，
曰“吾楚人也而子字之”，乃变其名曰子楚也。
<br>
<br>　　注③索隐旧音致，今读依此。谷梁传曰“交质不及二伯”。左传曰“信不由中，质
无益也”。</span>
<br>
<br>　　子楚，秦诸庶l孙，①质于诸侯，车乘进用②不饶，居处困，不得意。吕不韦贾邯
郸，见而怜之，曰“此奇货可居”。③乃往见子楚，说曰：“吾能大子之门。”子楚笑
曰：“且自大君之门，而乃大吾门！”吕不韦曰：“子不知也，吾门待子门而大。”子
楚心知所谓，乃引与坐，深语。④吕不韦曰：“秦王老矣，安国君得为太子。窃闻安国
君爱幸华阳夫人，华阳夫人无子，能立适嗣者⑤独华阳夫人耳。今子兄弟二十余人，子
又居中，不甚见幸，久质诸侯。即大王薨，安国君立为王，则子毋几得与长子⑥及诸子
旦暮在前者争为太子矣。”
<br>
<br>　　子楚曰：“然。为之柰何？”吕不韦曰：“子贫，客于此，非有以奉献于亲及结宾
客也。不韦虽贫，请以千金为子西游，事安国君及华阳夫人，立子为适嗣。”子楚乃顿首曰：“必如君策，请得分秦国与君共之。”
<br>
<br>　　<span style="font-size:10.5pt;color:'004060'">注①索隐韩王信传亦曰“韩信，襄王l孙”。张晏曰“孺子曰l子”。何休注公羊
“l，贱子也。以非嫡正，故曰l”。
<br>
<br>　　注②索隐按：下文云“以五百金为进用”，宜依小颜读为“赆”，音才刃反。进者，财也，古字假借之也。
<br>
<br>　　注③集解以子楚方财货也。正义战国策云：“濮阳人吕不韦贾邯郸，见秦质子异人，
谓其父曰：‘耕田之利几倍？’曰：‘十倍。’‘珠玉之赢几倍？’曰：‘百倍。’
‘立主定国之赢几倍？’曰：‘无数。’不韦曰：‘今力田疾作，不得暖衣饱食；今定
国立君，泽可遗后世，愿往事之。’秦子异人质于赵，处于D城，故往说之。乃说秦王
后弟阳泉君曰：‘君之罪至死，君知之乎？君门下无不居高官尊位，太子门下无贵者，
而骏马盈外厩，美女充后庭。王之春秋高矣，一日山陵崩，太子用事，君危于累卵，而
不寿于朝生。今有计可以使君富千万，宁于太山，必无危亡之患矣。’阳泉曰：‘请闻
其说。’不韦曰：‘王年高矣，王后无子。子萦谐泄之业，士仓又辅之。王一日山陵
崩，子萘，士仓用事，王后之门必生蓬蒿。子楚异人，贤材也，弃在于赵，无母，引
领西望，欲一得归。王后诚请而立之，是异人无国有国，王后无子有子。’阳泉曰：
‘诺。’入说王后，为请于赵而归之。”
<br>
<br>　　注④索隐谓既解不韦所言之意，遂与密谋深语也。
<br>
<br>　　注⑤正义适音嫡。
<br>
<br>　　注⑥索隐毋音无。几音冀。几，望也。左传曰“日月以几”。战国策曰“子莩泄
之业”。高诱注云“子荩秦太子异人之异母兄弟也”。正义言子楚无望得为太子。</span>
<br>
<br>　　吕不韦乃以五百金与子楚，为进用，结宾客；而复以五百金买奇物玩好，自奉而西
游秦，求见华阳夫人姊，而皆以其物献华阳夫人。因言子楚贤智，结诸侯宾客天下，
常曰“楚也以夫人为天，日夜泣思太子及夫人”。夫人大喜。不韦因使其姊说夫人①曰：
“吾闻之，以色事人者，色衰而爱弛。今夫人事太子，甚爱而无子，不以此时蚤自结于
诸子中贤孝者，举立以为适而子之，②夫在则重尊，夫百岁之后，所子者为王，终不失
势，此所谓一言而万世之利也。不以繁华时树本，即色衰爱弛后，虽欲开一语，尚可得
乎？今子楚贤，而自知中男也，次不得为适，其母又不得幸，自附夫人，夫人诚以此时
拔以为适，夫人则竟世有宠于秦矣。”华阳夫人以为然，承太子闲，从容③言子楚质于
赵者绝贤，来往者皆称誉之。乃因涕泣曰：“妾幸得充后宫，不幸无子，愿得子楚立以
为适嗣，以托妾身。”安国君许之，乃与夫人刻玉符，约以为适嗣。安国君及夫人因厚
馈遗子楚，而请吕不韦傅之，子楚以此名誉益盛于诸侯。
<br>
<br>　　<span style="font-size:10.5pt;color:'004060'">注①索隐战国策作“说秦王后弟阳泉君”也。
<br>
<br>　　注②索隐以此为一句。子谓养之为子也。然欲分“立以为适”作上句，而“子之夫
在则尊重”作下句，意亦通。
<br>
<br>　　注③索隐闲音闲。从音七恭反。</span>
<br>
<br>　　吕不韦取邯郸诸姬绝好善舞①者与居，知有身。子楚从不韦饮，见而说之，因起为
寿，请之。吕不韦怒，念业已破家为子楚，欲以钓奇，②乃遂献其姬。姬自匿有身，至大期时，③生子政。子楚遂立姬为夫人。
<br>
<br>　　<span style="font-size:10.5pt;color:'004060'">注①索隐言其姿容绝美而又善舞也。
<br>
<br>　　注②索隐钓者，以取鱼喻也。奇□上云“此奇货可居”也。
<br>
<br>　　注③集解徐广曰：“期，十二月也。”索隐徐广云“十二月也”。谯周云“人十月
生，此过二月，故云‘大’”，盖当然也。既云自匿有娠，则生政固当u常也。</span>
<br>
<br>　　秦昭王五十年，使王t围邯郸，急，赵欲杀子楚。子楚与吕不韦谋，行金六百斤予
守者吏，得脱，亡赴秦军，遂以得归。赵欲杀子楚妻子，子楚夫人赵豪家女也，得匿，
以故母子竟得活。秦昭王五十六年，薨，太子安国君立为王，华阳夫人为王后，子楚为
太子。赵亦奉子楚夫人及子政归秦。
<br>
<br>　　秦王立一年，薨，谥为孝文王。太子子楚代立，是为庄襄王。庄襄王所母①华阳后
为华阳太后，真母夏姬尊以为夏太后。庄襄王元年，以吕不韦为丞相，②封为文信侯，
食河南雒阳③十万户。
<br>
<br>　　<span style="font-size:10.5pt;color:'004060'">注①索隐刘氏本作“所生母”，“生”衍字也。今检诸本并无“生”字。
<br>
<br>　　注②索隐下文“尊为相国”。案：百官表曰“皆秦官，金印紫绶，掌承天子助理万
机。秦置左右，高帝置一，后又更名相国，哀帝时更名大司徒”。
<br>
<br>　　注③索隐战国策曰“食蓝田十二县”。而秦本纪庄襄王元年初置三川郡，地理志高
祖更名河南。此秦代而曰“河南”者，史记后作，据汉郡而言之耳。</span>
<br>
<br>　　庄襄王即位三年，薨，太子政立为王，①尊吕不韦为相国，号称“仲父”。②秦王
年少，太后时时窃私通吕不韦。不韦家僮万人。
<br>
<br>　　<span style="font-size:10.5pt;color:'004060'">注①集解徐广曰：“时年十三。”
<br>
<br>　　注②正义仲，中也，次父也。盖效齐桓公以管仲为仲父。</span>
<br>
<br>　　当是时，魏有信陵君，①楚有春申君，赵有平原君，齐有孟尝君，②皆下士喜宾客
以相倾。吕不韦以秦之强，羞不如，亦招致士，厚遇之，至食客三千人。是时诸侯多辩
士，如荀卿之徒，著书布天下。吕不韦乃使其客人人着所闻，集论以为八览p六论p十
二纪，二十余万言。③以为备天地万物古今之事，号曰吕氏春秋。布咸阳④市门，悬千
金其上，延诸侯游士宾客有能增损一字者予千金。
<br>
<br>　　<span style="font-size:10.5pt;color:'004060'">注①正义年表云秦昭王五十六年，平原君卒；始皇四年，信陵君死；始皇九年，李
园杀春申君。孟尝君当秦昭王二十四年已后而卒，最早。
<br>
<br>　　注②索隐按：王劭云“孟尝p春申死已久”。据表及传，孟尝p平原死稍在前。
<br>
<br>　　信陵将五国兵攻秦河外，正当在庄襄王时，不韦已为相。又春申与不韦并时，各相
向十余年，不得言死之久矣。
<br>
<br>　　注③索隐八览者，有始p孝行p慎大p先识p审分p审应p离俗p时君也。
<br>
<br>　　六论者，开春p慎行p贵直p不苟p以顺p士容也。十二纪者，记十二月也，其书
有孟春等纪。二十余万言，二十六卷也。
<br>
<br>　　注④索隐地理志右扶风渭城县，故咸阳，高帝更名新城，景帝更名渭城。案：咸训皆，其地在渭水之北，北阪之南，水北曰阳，山南亦曰阳，皆在二者之阳也。</span>
<br>
<br>　　始皇帝益壮，太后淫不止。吕不韦恐觉祸及己，乃私求大阴人币晕舍人，时纵
倡乐，使币云湟豕赝┞侄行，①令太后闻之，以啖太后。太后闻，果欲私得之。吕不
韦乃进保诈令人以腐罪②告之。不韦又阴谓太后曰：“可事诈腐，则得给事中。”
太后乃阴厚赐主腐者吏，诈论之，拔其须眉为宦者，遂得侍太后。太后私与通，绝爱之。
有身，太后恐人知之，诈卜当避时，徙宫居雍。③背４樱赏赐甚厚，事皆决于薄
奔屹资千人，诸客求宦为鄙崛饲в嗳恕
<br>
<br>　　<span style="font-size:10.5pt;color:'004060'">注①正义以桐木为小车轮。
<br>
<br>　　注②正义腐音辅，谓宫刑胥靡也。
<br>
<br>　　注③正义雍故城在岐雍县南七里，有秦都大郑宫。</span>
<br>
<br>　　始皇七年，庄襄王母夏太后薨。孝文王后曰华阳太后，与孝文王会葬寿陵。①夏太
后子庄襄王葬芷阳，②故夏太后独别葬杜东，③曰“东望吾子，西望吾夫。后百年，旁
当有万家邑”。④
<br>
<br>　　<span style="font-size:10.5pt;color:'004060'">注①正义秦孝文王陵在雍州万年县东北二十五里。
<br>
<br>　　注②索隐芷音止。地理志京兆霸陵县故芷阳。案：在长安东也。正义秦庄襄陵在雍
州新丰县西南三十五里。始皇在北，故俗亦谓之“见子陵”。
<br>
<br>　　注③索隐杜原之东也。正义夏太后陵在万年县东南二十五里。
<br>
<br>　　注④索隐按：宣帝元康元年起杜陵。汉旧仪武、昭、宣三陵皆三万户，计去此一百
六十余年也。</span>
<br>
<br>　　始皇九年，有告笔捣腔抡撸常与太后私乱，生子二人，皆匿之。与太后谋曰
“王即薨，以子为后”。①于是秦王下吏治，具得情实，事连相国吕不韦。九月，夷比族，杀太后所生两子，而遂迁太后于雍。②诸鄙崛私悦黄浼叶迁之蜀。③王欲诛相国，为其奉先王功大，及宾客辩士为游说者，王不忍致法。
<br>
<br>　　<span style="font-size:10.5pt;color:'004060'">注①集解说苑曰：“庇胧讨凶笥夜蟪疾┺囊酒，醉，争言而□，_目大叱曰：‘吾乃皇帝假父也，人子何敢乃与我亢！’所与□者走，行白始皇。”索隐刘氏
音其矩反。今俗本多作“屡”字，盖相承错耳，不近词义。今按：说苑作“子”，
言轻诸侍中，以为穷家之子也。
<br>
<br>　　注②索隐按：说苑云迁太后а艄。地理志雍县有а艄，秦昭王所起也。
<br>
<br>　　注③索隐家谓家产资物，并没入官，人口则迁之蜀也。</span>
<br>
<br>　　秦王十年十月，免相国吕不韦。及齐人茅焦说秦王，秦王乃迎太后于雍，归复咸阳，
①而出文信侯就国河南。
<br>
<br>　　<span style="font-size:10.5pt;color:'004060'">注①集解徐广曰：“入南宫。”</span>
<br>
<br>　　岁余，诸侯宾客使者相望于道，请文信侯。秦王恐其为变，乃赐文信侯书曰：“君
何功于秦？秦封君河南，食十万户。君何亲于秦？号称仲父。其与家属徙处蜀！”
<br>
<br>　　吕不韦自度稍侵，恐诛，乃饮G而死。①秦王所加怒吕不韦、苯砸阉溃乃皆复
归鄙崛饲ㄊ裾摺
<br>
<br>　　<span style="font-size:10.5pt;color:'004060'">注①集解徐广曰：“十二年。”S案：皇览曰“吕不韦在河南洛阳北邙道西大
是也。民传言吕母。不韦妻先葬，故其名‘吕母’也”。</span>
<br>
<br>　　始皇十九年，太后薨，谥为帝太后，①与庄襄王会葬阳。②
<br>
<br>　　<span style="font-size:10.5pt;color:'004060'">注①索隐王劭云“秦不用谥法，此盖号耳”，其义亦当然也。始皇称皇帝之后，故
其母号为帝太后，岂谓诔列生时之行乎！
<br>
<br>　　注②集解徐广曰：“一作‘芷阳’。”</span>
<br>
<br>　　太史公曰：不韦及惫螅封号文信侯。①人之告保蔽胖。秦王验左右，未
发。上之雍郊，笨只銎穑乃与党谋，矫太后玺发卒以反蕲年宫。②发吏攻保卑芡
走，追斩之好，③遂灭其宗。而吕不韦由此绌矣。孔子之所谓“闻”者，其吕子乎？④
<br>
<br>　　<span style="font-size:10.5pt;color:'004060'">注①索隐按：文信侯，不韦封也。狈獬ば藕睢Ｉ衔囊蜒圆晃し猓此赞中言
得宠贵由不韦耳，今此合作“长信侯”也。
<br>
<br>　　注②正义蕲年宫在岐州城西故城内。
<br>
<br>　　注③索隐地理志扶风有好县也。
<br>
<br>　　注④集解论语曰：“夫闻也者，色取仁而行违，居之不疑，在邦必闻，在家必闻。”
马融曰：“此言佞人也。”</span>
<br>
<br>　　【索隐述赞】不韦钓奇，委质子楚。华阳立嗣，邯郸献女。及封河南，乃号仲父。
徙蜀惩谤，悬金作语。筹策既成，富贵斯取。

</span></td>
  </tr>
<tr><td align=center><a href="index.htm"><span style="font-size:12pt; color: #2895C3; letter-spacing: 1px; line-height: 25px;">返&nbsp;&nbsp;回</span></a>&nbsp;&nbsp;&nbsp;&nbsp;<a href="086.htm"><span style="font-size:12pt; color: #2895C3; letter-spacing: 1px; line-height: 25px;">下一页</span></a></td></tr>
</table>
</center></div>
<div align="center"><center>
<table border=0 width=100% cellspacing=0 cellpadding=0>

<tr>
 <td  align='center'style="font-size: 11.5pt"><hr width="85%" size="1" 
 color="#CBE2EC"><a href="http://www.my285.com/">梦远书城(<font face="华文新魏">my285.com</font>)</a></td></tr></table>
</center></div>
<div align="center">
<script src="http://www.my285.com/41tf/gdx.js"></script>
<script src="http://www.my285.com/41tf/wd.js"></script></div>


<center><script src="../../41tf/WB.js"></script></center>
<script src="../../41tf/wdp.js"></script>
<script src="../../41tf/wdt.js"></script>
<div style='display:"none"'><script src="../../41tf/tj.js"></script></div>

</body>

<!-- Mirrored from www.my285.com/shishu/shiji/085.htm by HTTrack Website Copier/3.x [XR&CO'2007], Thu, 21 Mar 2013 04:00:07 GMT -->
</html>
