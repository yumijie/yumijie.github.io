<html>

<!-- Mirrored from www.my285.com/shishu/shiji/016.htm by HTTrack Website Copier/3.x [XR&CO'2007], Thu, 21 Mar 2013 03:59:03 GMT -->
<head>
<meta http-equiv="Content-Type" content="text/html; charset=gb2312">
<title>梦远书城_史记(集注本) </title>
<link rel="stylesheet" href="images/wyt.css">

</head>
<center><script src="http://www.my285.com/41tf/DH1.js"></script></center>
<table border="0" width="100%" cellspacing="0" cellpadding="0" background="../../41tf/bj1.gif">
<tr><td align="center">
<script src="../../41tf/DH0.js"></script></td></tr></table>
<center><script src="../../41tf/DH.js"></script></center>
<div align="center">
<script src="http://www.my285.com/41tf/dd.js"></script>
<script src="http://www.my285.com/41tf/gds.js"></script></div><body bgcolor="#f7f7e7" topmargin="2" leftmargin="0" rightmargin="0" 
bottommargin="0">

<div align="center"><img src="images/logo.gif" width="165" height="41"></div>
<div align="center"><hr color="#CBE2EC" width=85%></div>
<div align=center><table width=85%>
   <tr><td align=right style="font-size:12pt; color: #2895C3; letter-spacing: 1px; line-height: 25px;">卷十六&nbsp;&nbsp;秦楚之际月表　第四
</span></td></tr></table></div><p>
<div align="center"><center>
<table border="0" width="85%">
  <tr>
    <td style="font-size:12pt; line-height: 150%;"><br>
<br>　　太史公读秦楚之际，曰：初作难，发于陈涉；虐戾灭秦，自项氏；拨乱诛暴，平定
海内，卒践帝祚，成于汉家。五年之闲，号令三嬗。①自生民以来，未始有受命若斯之
亟②也。
<br>
<br>　　<span style="font-size:10.5pt;color:'004060'">注①集解音善。索隐古“禅”字，音战反。三嬗，谓陈涉、项氏、汉高祖也。
<br>
<br>　　注②索隐音己力反。亟训急也。</span>
<br>
<br>　　昔虞、夏之兴，积善累功数十年，德洽百姓，摄行政事，考之于天，①然后在位。
汤、武之王，乃由契、后稷修仁行义十余世，不期而会孟津八百诸侯，犹以为未可，其
后乃放s。②秦起襄公，章于文、缪，献、孝之后，稍以蚕食六国，百有余载，至始皇
乃能并冠带之伦。以德若彼，③用力如此，④盖一统若斯之难也。
<br>
<br>　　<span style="font-size:10.5pt;color:'004060'">注①集解韦昭曰：“谓舜受禅，在璇玑玉衡以齐七政。”
<br>
<br>　　注②索隐后乃放杀。杀音s，谓汤放桀，武王讨纣也。
<br>
<br>　　注③索隐即契、后稷及秦襄公、文公、穆公也。
<br>
<br>　　注④索隐谓汤、武及始皇。</span>
<br>
<br>　　秦既称帝，患兵革不休，以有诸侯也，于是无尺土之封，堕坏名城，销锋镝，①I
豪桀，维万世②之安。然王迹之兴，起于闾巷，合从讨伐，轶于三代，乡秦之禁，适足
以资贤者③为驱除难耳。故愤发其所为天下雄，④安在无土不王。⑤此乃传之所谓大圣
乎？⑥岂非天哉，岂非天哉！非大圣孰能当此受命而帝者乎？
<br>
<br>　　<span style="font-size:10.5pt;color:'004060'">注①集解徐广曰：“一作‘~’。”索隐镝音的。注“~”字亦音的。案：秦销锋
镝，作金人十二，以弱天下之兵也。
<br>
<br>　　注②索隐维训度，谓计度令万代安也。
<br>
<br>　　注③索隐乡秦之禁适足资贤者。乡音向，许亮反。谓秦前时之禁兵及不封树诸侯，
适足以资后之贤者，即高帝也。言驱除患难耳。
<br>
<br>　　注④索隐指汉高祖。
<br>
<br>　　注⑤集解白虎通曰：“圣人无土不王，使舜不遭尧，当如夫子老于阙里也。”
<br>
<br>　　注⑥索隐言高祖起布衣，卒传之天位，实所谓大圣。</span>
<br>
<br>　　【索隐述赞】秦失其鹿，k雄竞逐。狐鸣楚祠，龙兴沛谷。武臣自王，魏豹必复。
田儋据齐，英布居六。项王主命，义帝见戮。以月系年，道悠运速。汹汹天下，瞻乌谁
屋？真人霸上，卒享天禄。

</span></td>
  </tr>
<tr><td align=center><a href="index.htm"><span style="font-size:12pt; color: #2895C3; letter-spacing: 1px; line-height: 25px;">返&nbsp;&nbsp;回</span></a>&nbsp;&nbsp;&nbsp;&nbsp;<a href="017.htm"><span style="font-size:12pt; color: #2895C3; letter-spacing: 1px; line-height: 25px;">下一页</span></a></td></tr>
</table>
</center></div>
<div align="center"><center>
<table border=0 width=100% cellspacing=0 cellpadding=0>

<tr>
 <td  align='center'style="font-size: 11.5pt"><hr width="85%" size="1" 
 color="#CBE2EC"><a href="http://www.my285.com/">梦远书城(<font face="华文新魏">my285.com</font>)</a></td></tr></table>
</center></div>
<div align="center">
<script src="http://www.my285.com/41tf/gdx.js"></script>
<script src="http://www.my285.com/41tf/wd.js"></script></div>


<center><script src="../../41tf/WB.js"></script></center>
<script src="../../41tf/wdp.js"></script>
<script src="../../41tf/wdt.js"></script>
<div style='display:"none"'><script src="../../41tf/tj.js"></script></div>

</body>

<!-- Mirrored from www.my285.com/shishu/shiji/016.htm by HTTrack Website Copier/3.x [XR&CO'2007], Thu, 21 Mar 2013 03:59:03 GMT -->
</html>
