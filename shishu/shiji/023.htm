<html>

<!-- Mirrored from www.my285.com/shishu/shiji/023.htm by HTTrack Website Copier/3.x [XR&CO'2007], Thu, 21 Mar 2013 03:59:08 GMT -->
<head>
<meta http-equiv="Content-Type" content="text/html; charset=gb2312">
<title>梦远书城_史记(集注本) </title>
<link rel="stylesheet" href="images/wyt.css">

</head>
<center><script src="http://www.my285.com/41tf/DH1.js"></script></center>
<table border="0" width="100%" cellspacing="0" cellpadding="0" background="../../41tf/bj1.gif">
<tr><td align="center">
<script src="../../41tf/DH0.js"></script></td></tr></table>
<center><script src="../../41tf/DH.js"></script></center>
<div align="center">
<script src="http://www.my285.com/41tf/dd.js"></script>
<script src="http://www.my285.com/41tf/gds.js"></script></div><body bgcolor="#f7f7e7" topmargin="2" leftmargin="0" rightmargin="0" 
bottommargin="0">

<div align="center"><img src="images/logo.gif" width="165" height="41"></div>
<div align="center"><hr color="#CBE2EC" width=85%></div>
<div align=center><table width=85%>
   <tr><td align=right style="font-size:12pt; color: #2895C3; letter-spacing: 1px; line-height: 25px;">卷二十三&nbsp;&nbsp;礼书　第一
</span></td></tr></table></div><p>
<div align="center"><center>
<table border="0" width="85%">
  <tr>
    <td style="font-size:12pt; line-height: 150%;"><br>
<br>　　太史公曰：洋洋①美德乎！宰制万物，役使k，岂人力也哉？②余至大行礼官，
③观三代损益，乃知缘人情而制礼，依人性而作仪，其所由来尚矣。
<br>
<br>　　<span style="font-size:10.5pt;color:'004060'">注①索隐音羊。洋洋，美盛貌。邹诞生音翔。
<br>
<br>　　注②正义言天地宰制万物，役使k品，顺四时而动，咸有成功，岂藉人力营为哉，
是美善盛大多之德也。故孔子曰“四时行焉，百物生焉”。
<br>
<br>　　注③索隐大行，秦官，主礼仪。汉景帝改曰大鸿胪。鸿胪，掌九宾之仪也。</span>
<br>
<br>　　人道经纬万端，规矩无所不贯，诱进以仁义，束缚以刑罚，故德厚者位尊，禄重者
宠荣，所以总一海内而整齐万民也。人体安驾乘，①为之金舆错衡以繁其饰；②目好五
色，为之黼黻文章以表其能；耳乐钟磬，为之调谐八音以荡其心；口甘五味，为之庶羞
酸咸以致其美；③情好珍善，为之琢磨圭璧以通其意。故大路越席，④皮弁布裳，⑤朱
弦洞越，⑥大羹玄酒，⑦所以防其淫侈，救其雕敝。⑧是以君臣朝廷尊卑贵贱之序，下
及黎庶车舆衣服宫室饮食嫁娶丧祭之分，事有宜适，物有节文。仲尼曰：“E自既灌而
往者，吾不欲观之矣。”⑨
<br>
<br>　　<span style="font-size:10.5pt;color:'004060'">注①正义时证反。
<br>
<br>　　注②集解周礼王之五路有金路。郑玄曰：“以金饰诸末。”索隐错镂衡扼为文饰也。
诗曰“约B错衡”，毛传云“错衡，文衡也。”正义为，于伪反。错作“”，七公反。
<br>
<br>　　注③集解周礼曰：“羞用百有二十品。”郑玄曰：“羞出于牲及禽兽，以备其滋味，
谓之庶羞。”郑曰：“羞者，进也。”
<br>
<br>　　注④集解服虔曰：“大路，祀天车也。越席，结括草以为席也。”王肃曰：“不缘
也。”正义按：括草，蒲草。越，户括反。
<br>
<br>　　注⑤集解周礼曰：“王视朝则皮弁之服。”郑玄曰：“皮弁之服，十五升白布衣，
积素为裳也。”正义以鹿子皮为弁也。按：襞积素布而为裳也。
<br>
<br>　　注⑥集解郑玄曰：“朱弦，练朱丝弦也。越，瑟底孔。”
<br>
<br>　　注⑦集解郑玄曰：“大羹，肉不调以盐菜也。玄酒，水也。”
<br>
<br>　　注⑧索隐雕谓雕饰也。言雕饰是奢侈之弊也。
<br>
<br>　　注⑨集解孔安国曰：“E之礼，为序昭穆也，故毁庙之主及k庙之主皆合食于太
祖。灌者，酌郁鬯，灌于太祖，以降神也。既灌之后，列尊卑，序昭穆。而鲁逆祀，跻僖公，乱昭穆，故不欲观之。”</span>
<br>
<br>　　周衰，礼废乐坏，大小相u，管仲之家，兼备三归。①循法守正者见侮于世，奢溢
僭差者谓之显荣。自子夏，门人之高弟也，②犹云“出见纷华盛丽而说，入闻夫子之道
而乐，二者心战，未能自决”，而况中庸以下，渐渍于失教，被服于成俗乎？孔子曰
“必也正名”，于]所居不合。③仲尼没后，受业之徒沉湮而不举，或适齐、楚，或入
河海，④岂不痛哉！
<br>
<br>　　<span style="font-size:10.5pt;color:'004060'">注①集解包氏曰：“三归，娶三姓女也。妇人谓嫁曰归。”
<br>
<br>　　注②索隐言子夏是孔子门人之中高弟者，谓才优而品第高也，故论语四科有“文学
子游、子夏”是。
<br>
<br>　　注③集解论语曰：“子路曰‘]君待子而为政，子将奚先’？子曰‘必也正名乎’！”
马融曰：“正百事之名。”
<br>
<br>　　注④正义论语云大师挚适齐，亚饭干适楚，鼓方叔入于河，少师阳、击磬襄入于海。
鲁哀公时，礼坏乐崩，人皆去也。</span>
<br>
<br>　　至秦有天下，悉内六国礼仪，采择其善，虽不合圣制，其尊君抑臣，朝廷济济，依
古以来。①至于高祖，光有四海，叔孙通颇有所增益减损，大抵皆袭秦故。②自天子称号③下至佐僚及宫室官名，少所变改。孝文即位，有司议欲定仪礼，孝文好道家之学，以为繁礼饰貌，无益于治，躬化谓何耳，④故罢去之。孝景时，御史大
夫□错明于世务刑名，数干谏孝景曰：“诸侯藩辅，臣子一例，古今之制也。今大国专
治异政，不禀京师，恐不可传后。”孝景用其计，而六国畔逆，⑤以错首名，天子诛错
以解难。⑥事在袁盎语中。是后官者养交安禄而已，莫敢复议。
<br>
<br>　　<span style="font-size:10.5pt;color:'004060'">注①正义秦采择六国礼仪，尊君抑臣，朝廷济济，依古以来典法行之。
<br>
<br>　　注②集解应劭曰：“抵，至也。”瓒曰：“抵，归也。”索隐按：大抵犹大略也。
臣瓒以抵训为归，则是大略大归，其义通也。
<br>
<br>　　注③正义称，尺证反。
<br>
<br>　　注④正义孝文本纪云上身衣弋绨，所幸慎夫人令衣不曳地，帏帐不得文绣，治霸陵
皆以瓦器。是躬化节俭，谓何嫌耳，不须繁礼饰貌也。
<br>
<br>　　注⑤正义吴、楚、赵、川、济南、胶西为六国也。齐孝王狐疑城守，三国兵围齐，
齐使路中大夫告天子，故不言七国也。
<br>
<br>　　注⑥正义上纪买反，下乃惮反。</span>
<br>
<br>　　今上即位，招致儒术之士，令共定仪，十余年不就。或言古者太平，万民和喜，瑞
应辨至，①乃采风俗，定制作。上闻之，制诏御史曰：“盖受命而王，各有所由兴，殊
路而同归，谓因民而作，追俗为制也。议者咸称太古，百姓何望？汉亦一家之事，典法
不传，谓子孙何？化隆者闳博，治浅者褊狭，可不勉与！”乃以太初之元改正朔，②易
服色，封太山，定宗庙百官之仪，以为典常，垂之于后云。
<br>
<br>　　<span style="font-size:10.5pt;color:'004060'">注①正义辨音遍。
<br>
<br>　　注②集解应劭曰：“初用夏正，以正月为岁首，改年为太初。”</span>
<br>
<br>　　礼由人起。人生有欲，欲而不得则不能无忿，忿而无度量则争，①争则乱。先王恶其乱，故制礼义以养人之欲，给人之求，使欲不穷于物，物不屈于欲，②二者相待而长，是礼之所起也。故礼者养也。稻粱五味，所以养口也；椒兰芬，③所以
养鼻也；钟鼓管弦，所以养耳也；刻镂文章，所以养目也；疏房a笫几席，所以养体也：
④故礼者养也。
<br>
<br>　　<span style="font-size:10.5pt;color:'004060'">注①正义音诤。
<br>
<br>　　注②正义屈，k物反。
<br>
<br>　　注③索隐音止，又昌改反。
<br>
<br>　　注④集解服虔曰：“箦谓之笫。”索隐疏谓□也。正义疏谓□也。笫，侧里反。</span>
<br>
<br>　　君子既得其养，又好其辨也。所谓辨者，贵贱有等，长少有差，贫富轻重皆有称也。
故天子大路越席，所以养体也；①侧载臭，所以养鼻也；②前有错衡，所以养目也；
③和鸾之声，④步中武象，骤中韶C，所以养耳也；⑤龙旗九澹所以养信也；⑥寝兕
⑦持虎，⑧鲛`⑨弥龙，⑩所以养威也。故大路之马，必信至教顺，然后乘之，所以养
安也。孰知夫*(士)*出死要节之所以养生也。⑾孰知夫轻费用之所以养财也，⑿孰知夫
恭敬辞让之所以养安也，⒀孰知夫礼义文理之所以养情也。⒁
<br>
<br>　　<span style="font-size:10.5pt;color:'004060'">注①正义谓蒲草为席，既e且柔，e可以祀神，柔可以养体也。
<br>
<br>　　注②索隐刘氏云：“侧，特也。臭，香也。，香草也。言天子行，特得以香草自
随也，其余则否。”臭为香者，山海经云“臭如j芜”，易曰“其臭如兰”，是臭为草
之香也。今以侧为边侧，载者置也，言天子之侧常置芳香于左右。
<br>
<br>　　注③集解诗云：“约B错衡。”毛传云：“错衡，文衡也。”
<br>
<br>　　注④集解郑玄曰：“和，鸾，皆铃也，所以为车行节也。韩诗内传曰鸾在衡，和在
轼前，升车则马动，马动则鸾鸣，鸾鸣则和应。”服虔曰：“鸾在镳，和在衡。续汉书
舆服志曰鸾雀*(立)**[在]*衡也。”正义皇□云：“鸾，以金为鸾，悬铃其中，于衡上，
以为迟疾之节，所以正威仪行舒疾也。”
<br>
<br>　　注⑤集解郑玄曰：“武，武王乐也。象，武舞也。韶，舜乐也。C，汤乐也。”
<br>
<br>　　正义步犹缓。缓车则和鸾之音中于武象，骤车中于韶C也。
<br>
<br>　　注⑥集解周礼曰：“交龙为旗。”正义逡綮肌
<br>
<br>　　注⑦索隐按：以兕牛皮为席。正义兕音似。尔雅云兕似牛。
<br>
<br>　　注⑧索隐持虎者，以猛兽皮文饰倚较及伏轼，故云持虎。刘氏云“画之于旄图J
仗等”，以今所见为说也。
<br>
<br>　　注⑨集解徐广曰：“鲛鱼皮可以饰服器，音交。`者，当马腋之革，音呼见反。”
<br>
<br>　　索隐以鲛鱼皮饰`。`，马腹带也。
<br>
<br>　　注⑩集解徐广曰：“乘舆车金薄G龙为舆倚较，文虎伏轼，龙首衔轭。”索隐弥亦
音弭，谓金饰衡为龙。此皆王者服御崇饰，所以示威武，故云“所以养威”也。此文
皆出大戴礼，盖是荀卿所说。刘氏云：“薄犹饰也。G然，龙貌。G音n。”
<br>
<br>　　注⑾索隐言人谁知夫志士推诚守死，要立名节。仍是养生安身之本，故下云“人苟
生之为见，若者必死”，是解上意，言人苟以贪生之为见，不能见危致命，若者必死。
若犹如也，言执心为见，如此者必刑戮及身，故云“必死”。下文皆放此也。正义夫音
扶。要音腰。孰知犹审知也。出死犹处死也。审知志士推诚处死，要立名节，若曹ip
茅焦，所以养生命也。
<br>
<br>　　注⑿正义费音芳味反。轻犹薄。言审知薄费用则能畜聚，所以养财货也。
<br>
<br>　　注⒀正义言审知恭敬辞让所以养体安身。
<br>
<br>　　注⒁正义言审知礼义文章道理所以养其情性。此四科，是儒者有礼义，故两得之也。</span>
<br>
<br>　　人苟生之为见，若者必死；①苟利之为见，若者必害；②怠惰之为安，若者必危；
③情胜之为安，若者必灭。④故圣人一之于礼义，则两得之矣；一之于情性，则两失之矣。故儒者将使人两得之者也，墨者将使人两失之者也。⑤是儒墨之分。⑥
<br>
<br>　　<span style="font-size:10.5pt;color:'004060'">注①正义苟，且；若，如此也。言平凡好生之人，且见操节之士，以礼义处死，养
得其生有效，如此者必死也。
<br>
<br>　　注②正义言平凡好利之人，且见利义之士，以轻省费用，养得其财有效，如此者必
害身也。
<br>
<br>　　注③正义惰，徒卧反。言平凡怠惰之人，且见有礼之士，以恭敬礼让，养得安乐有
效，如此者必危亡也。
<br>
<br>　　注④索隐覆解上“礼义文理之所以养情也”。正义胜音叔证反。言平凡好胜之人，
且见利义之士，礼义文理，养得其情性有效，如此者必灭亡也。此四科，是墨者无礼义，
故两失之也。
<br>
<br>　　注⑤索隐墨者不尚礼义而任俭啬，无仁恩，故使人两失之。易曰“悦以使人，人忘
其死”是也。
<br>
<br>　　注⑥正义分，扶问反。分犹等也。若儒等者是治辨之极，强固之本，威行之道，功
名之总，则天下归之矣。</span>
<br>
<br>　　治辨之极也，强固之本也，①威行之道也，②功名之总也。③王公由之，④所以一
天下，臣诸侯也；弗由之，所以捐社稷也。故坚革利兵不足以为胜，⑤高城深池不足以
为固，严令繁刑不足以为威。由其道则行，不由其道则废。
<br>
<br>　　楚人鲛革犀兕，所以为甲，坚如金石；宛之钜铁⑥施，钻如虿，⑦轻利剽o，⑧
卒如戏纭＂崛欢兵殆于垂涉，唐昧死焉；⑩庄F起，楚分而为四⑾参。是岂无坚革利
兵哉？⑿其所以统之者非其道故也。汝颍以为险，⒀江汉以为池，⒁阻之以邓林，⒂缘
之以方城。⒃然而秦师至鄢郢，举若振槁。⒄是岂无固塞险阻哉？其所以统之者非其道
故也。纣剖比干，囚箕子，为炮格，刑杀无辜，时臣下懔然，莫必其命。⒅然而周师至，
而令不行乎下，不能用其民。是岂令不严，刑不难哉？其所以统之者非其道故也。
<br>
<br>　　<span style="font-size:10.5pt;color:'004060'">注①索隐自此已下，皆是儒分之功也。正义固，坚固也。言国以礼义，四方钦仰，
无有攻伐，故为强而且坚固之本也。
<br>
<br>　　注②正义以礼义导天下，天下伏而归之，故为威行之道也。
<br>
<br>　　注③正义以礼义率天下，天下咸遵之，故为功名之总。总，合也，聚也。
<br>
<br>　　注④正义言由礼义也。
<br>
<br>　　注⑤索隐覆上“功名之总也”。
<br>
<br>　　注⑥集解徐广曰：“大刚曰钜。”正义宛城，今邓州南阳县城是也。音于元反。钜，刚铁也。
<br>
<br>　　注⑦索隐钻谓矛刃及矢镞也。
<br>
<br>　　注⑧正义上匹妙反，下音速。剽o，疾也。
<br>
<br>　　注⑨正义卒，村忽反。希必遥反。戏纾疾也。
<br>
<br>　　注⑩集解许慎曰：“垂涉，地名也。”
<br>
<br>　　注⑾索隐F音其略反，楚将之名。言其起兵乱后楚遂分为四。按汉志，滇王，庄F
之后也。正义以“起”字为绝句。或曰楚庄王苗裔也。按：括地志云“师州p黎州在京
西南五千六百七十里。战国楚威王时，庄F王滇，则为滇国之地”。楚昭王徙都e，*
(庄F王滇)*楚襄王徙都陈，楚考烈王徙都寿春，咸被秦逼，乃四分也。然昭王虽在庄F
之前，故荀卿兼言之也。
<br>
<br>　　注⑿索隐参者，验也。言验是，楚岂无利兵哉。正义参，七含反。言Fp楚国岂无
坚甲利兵哉，为其不由礼义，故分也。
<br>
<br>　　注⒀正义括地志云：“汝水源出汝州鲁山县西伏牛山，亦名猛山。汝水至豫州郾城
县名逅。尔雅云‘河有眩汝有濉，亦汝之别名。颍水源出洛州嵩高县东南三十五
里阳干山，俗名颍山。地理志高陵山，汝出，东南至新蔡县入淮；阳干山颍水出，东至下蔡入淮也。”
<br>
<br>　　注⒁正义江即岷江，从蜀入，楚在荆州南。汉江从汉中东南入江。四水为楚之险固
也。
<br>
<br>　　注⒂集解山海经曰：“夸父与日逐走，日入，渴，欲得饮，饮于渭河；不足，北饮
大泽；未至，道渴而死。□其杖，化为邓林。”S谓邓林后遂为林名。索隐按：裴氏引
山海经，以为夸父□杖为邓林，其言北饮大泽，盖非在中国也。
<br>
<br>　　刘氏以为今襄州南凤林山是古邓祁侯之国，在楚之北境，故云阻以邓林也。
<br>
<br>　　注⒃正义括地志云：“方城，房州竹山县东南四十一里。其山顶上平，四面险峻，
山南有城，长十余里，名为方城，即此山也。”
<br>
<br>　　注⒄索隐振，动也，击也。槁，干叶也。正义鄢音郾。括地志云：“故城在襄州安
养县北三里，古郾子之国，邓之南鄙也。又率道县南九里有故郾城，汉惠帝改曰宜城也。
郢城，荆州江陵县东北六里，即吴公子光伐楚，楚平王恐，城郢者也。又楚武王始都郢，
纪南故城是也，在江陵北十五里也。”
<br>
<br>　　注⒅索隐言无人必保其性命。</span>
<br>
<br>　　古者之兵，戈矛弓矢而已，然而敌国不待试而诎。①城郭不集，沟池不掘，②固塞
不树，机变不张，然而国晏然不畏外而固者，无他故焉，明道而均分之，③时使而诚爱
之，则下应之如景响。有不由命者，然后俟之以刑，则民知@矣。④故刑一人而天下服。
@人不尤其上，知@之在己也。是故刑罚省而威行如流，无他故焉，由其道故也。故由
其道则行，不由其道则废。古者帝尧之治天下也，盖杀一人刑二人而天下治。传曰“威
厉而不试，刑措而不用”。
<br>
<br>　　<span style="font-size:10.5pt;color:'004060'">注①集解徐广曰：“试，一作‘诫’也。”正义诎，丘勿反。试，用也。
<br>
<br>　　注②正义求勿反，又求厥反。
<br>
<br>　　注③正义分，扶问反。言明儒墨之分，使礼义均等，则下应之如影响耳。
<br>
<br>　　注④正义事君以礼义，民有不由礼义者，然后待之以刑，则民知罪伏刑矣。</span>
<br>
<br>　　天地者，生之本也；先祖者，类之本也；①君师者，治之本也。无天地恶生？②无先祖恶出？无君师恶治？三者偏亡，③则无安人。故礼，上事天，下事地，尊先祖而隆君师，是礼之三本也。
<br>
<br>　　<span style="font-size:10.5pt;color:'004060'">注①正义类，种类也。
<br>
<br>　　注②正义恶音鸟。
<br>
<br>　　注③索隐邹音遍。正义偏，疋然反。</span>
<br>
<br>　　故王者天太祖，①诸侯不敢怀，②大夫士有常宗，③所以辨贵贱。贵贱治，得之本
也。郊畴乎天子，④社至乎诸侯，⑤函⑥及士大夫，所以辨尊者事尊，卑者事卑，宜钜
者钜，宜小者小。故有天下者事七世，有一国者事五世，有五乘之地者事三世，⑦有三
乘之地者事二世，⑧有特牲而食者不得立宗庙，⑨所以辨积厚者流泽广，积薄者流泽狭
也。
<br>
<br>　　<span style="font-size:10.5pt;color:'004060'">注①集解毛诗□曰：“文武之功起于后稷，故推以配天焉。”
<br>
<br>　　注②索隐怀，思也。言诸侯不敢思以太祖配天而食也。又一解，王之子孙为诸侯，
不思祀其父祖，故礼云“诸侯不敢祖天子”，盖与此同意。
<br>
<br>　　注③集解礼记曰：“别子为祖，继别为宗。百世不迁者，谓别子之后也。”
<br>
<br>　　注④索隐畴，类也。天子类得郊天，余并不合祭，今大戴礼作“郊止乎天子”是也。
止或作“畴”，因误耳。
<br>
<br>　　注⑤索隐言天子已下至诸侯得立社。
<br>
<br>　　注⑥集解音含。索隐啖音含。含谓包容。诸侯已下至士大夫得祭社，故礼云“大夫
成k立社曰置社”，亦曰里社也。邹诞生音啖徒滥反，意义亦通，但不见古文，各以意
为音耳。今按：大戴礼作“导及士大夫”，导亦通也。今此为“啖”者，当以导与蹈同，
后“足”字失“止”，唯有“口”存，故使解者穿凿也。
<br>
<br>　　注⑦集解郑玄曰：“古者方十里，其中六十四井出兵车一乘，此兵法之赋。”
<br>
<br>　　注⑧集解谷梁传曰：“天子至于士皆有庙，天子七，诸侯五，大夫三，士二。始封之者必为其太祖。”
<br>
<br>　　注⑨集解礼记曰：“庶人祭于寝。”</span>
<br>
<br>　　大飨上玄尊，俎上腥鱼，①先大羹，贵食饮之本也。大飨上玄尊而用薄酒，食先黍
稷而饭稻粱，祭哜先大羹②而饱庶羞，贵本而亲用也。贵本之谓文，亲用之谓理，两者
合而成文，以归太一，是谓大隆。③故尊之上玄尊也，④俎之上腥鱼也，豆之先大羹，
一也。⑤利爵弗啐也，⑥成事俎弗尝也，⑦三侑之弗食也，⑧大昏之未废齐也，⑨大庙
之未内尸也，始绝之未小敛，一也。⑩大路之素帱也，⑾郊之麻，⑿丧服之先散麻，一也。⒀三年哭之不反也，⒁清
庙之歌⒂一倡而三叹，⒃县一钟尚拊膈，⒄朱弦而通越，一也。⒅
<br>
<br>　　<span style="font-size:10.5pt;color:'004060'">注①集解郑玄曰：“大飨，祭先王，以腥鱼为俎实，不孰之也。”
<br>
<br>　　注②集解郑玄曰：“哜，至齿。”
<br>
<br>　　注③索隐贵本亲用，两者合而成文，以归太一。太一者，天地之本也。得礼之文理，
是合于太一也。隆者，盛也，高也。得礼文理，归于太一，是礼之盛者也。
<br>
<br>　　注④正义皇侃云：“玄酒，水也。上古未有酒，而始之祭但酌水用之，至晚世虽有
酒，存古礼，尚用水代酒也。”
<br>
<br>　　注⑤索隐尊之上玄尊，俎之上生鱼，豆之先大羹，三者如一，皆是本，故云一也。
<br>
<br>　　注⑥集解郑玄曰：“啐，入口也。”索隐按：仪礼祭毕献，祝西面告成，是为利爵。
祭初未行无算爵，故不啐入口也。
<br>
<br>　　注⑦索隐成事卒哭之祭，故记曰“卒哭曰成事”。既是卒哭之祭，始从吉祭，故受
胙爵而不尝俎也。
<br>
<br>　　注⑧索隐礼，祭必立侑以劝尸食，至三饭而后止。每饭有侑一人，故有三侑。
<br>
<br>　　既是劝尸，故不相食也。
<br>
<br>　　注⑨索隐废齐，谓昏礼父亲醮子而迎之前，故曲礼云“斋戒以告鬼神”，是昏礼有
齐也。
<br>
<br>　　注⑩索隐此五者皆礼之初始，质而未备，亦是贵本之义，故云一也。
<br>
<br>　　注⑾集解礼记曰：“乘素车，贵其质也。”郑玄曰：“素车，殷辂也。”索隐帱音
稠。谓车盖以素帷，亦质也。
<br>
<br>　　注⑿集解周礼曰：“王祀昊天上帝，服大裘而冕。”论语曰：“麻冕，礼也。”
<br>
<br>　　孔安国曰：“冕，缁布冠。古者绩麻三十升布以为之。”正义音免。亦作“冕”。
<br>
<br>　　注⒀集解仪礼士丧礼曰：“始死，主人散带，垂之三尺。”礼记曰：“大功已上散
带也。”索隐大路已下，三事相似如一，故云一也。散麻取其质无文饰，亦贵本也。
<br>
<br>　　注⒁集解礼记曰：“斩衰之哭，若往而不反。”
<br>
<br>　　注⒂集解郑玄曰：“清庙谓作乐歌清庙。”
<br>
<br>　　注⒃集解郑玄曰：“倡，发歌句者。三叹，三人从叹。”
<br>
<br>　　注⒄集解徐广曰：“一作‘搏膈’。”索隐县一钟尚拊隔。隔，悬钟格。拊音抚。
[拊]隔，不击其钟而拊其格，不取其声，亦质也。邹氏隔音膊，盖依大戴礼也。而郑礼
注云搏，拊?也。
<br>
<br>　　注⒅索隐大瑟而练朱其弦，又通其下孔，使声浊且迟，上质而贵本，不取其声文。
自“三年”已下四事，皆不取其声也。</span>
<br>
<br>　　凡礼始乎脱，①成乎文，②终乎税。③故至备，情文俱尽；④其次，情文代胜；⑤
其下，复情以归太一。⑥天地以合，日月以明，四时以序，星辰以行，江河以流，万物
以昌，好恶以节，喜怒以当。以为下则顺，以为上则明。⑦
<br>
<br>　　<span style="font-size:10.5pt;color:'004060'">注①索隐脱犹疏略也。始，初也。言礼之初尚疏略也。
<br>
<br>　　注②索隐言礼成就有文饰。
<br>
<br>　　注③集解徐广曰：“一作‘悦’。”索隐音悦。言礼终卒和悦人情也。大戴礼作
“终于隆”，隆谓盛也。
<br>
<br>　　注④集解徐广曰：“古‘情’字或假借作‘请’，诸子中多有此比。”正义言情文
俱尽，乃是礼之至备也。
<br>
<br>　　注⑤索隐音升，又尸证反。或文胜情，或情胜文，是情文更代相胜也。大戴礼作
“迭兴”也。
<br>
<br>　　注⑥索隐言其次情文俱失，归心浑沌天地之初，复礼之本，是归太一也。
<br>
<br>　　注⑦正义自“天地”以下八事，大礼之备，情文俱尽，故用为下则顺，用为上则明
也。</span>
<br>
<br>　　太史公曰：至矣哉！①立隆以为极，而天下莫之能益损也。本末相顺，②终始相应，
③至文有以辨，④至察有以说。⑤天下从之者治，不从者乱；从之者安，不从者危。小人不能则也。⑥
<br>
<br>　　<span style="font-size:10.5pt;color:'004060'">注①索隐已下亦是太史公取荀卿礼论之意，极言礼之损益，以结礼书之论也。
<br>
<br>　　注②索隐谓礼之盛，文理合以归太一，至礼之杀，复情以归太一。隆杀皆归太一者，
是本末相顺也。
<br>
<br>　　注③索隐礼始于脱略，终于税，税亦杀也，杀与脱略，是始终嘤σ病Ｕ义应，?陵反，当也。
<br>
<br>　　注④索隐言礼之至文，能辨尊卑贵贱，故云有以辨也。
<br>
<br>　　注⑤索隐言礼之至察，有以明隆杀损益，委曲情文，足以悦人心，故云有以说也。
<br>
<br>　　注⑥正义小人犹庶人也。则，法也。言天下士以上至于帝王，能从礼者则治安，不
能从礼者则危乱，庶人据于事，不能法礼也。</span>
<br>
<br>　　礼之貌诚①深矣，坚白同异之察，入焉而弱。②其貌诚大矣，擅作典制褊陋之说，
入焉而望。③其貌诚高矣，暴慢恣睢，④轻俗以为高之属，入焉而队。⑤故绳诚陈，⑥
则不可欺以曲直；衡诚县，⑦则不可欺以轻重；
<br>
<br>　　规矩诚错，⑧则不可欺以方员；君子审礼，则不可欺以诈伪。⑨故绳者，直之至也；
衡者，平之至也；规矩者，方员之至也；礼者，人道之极也。然而不法礼者不足礼，谓
之无方之民；⑩法礼足礼，谓之有方之士。礼之中，能思索，⑾谓之能虑；能虑勿易，
⑿谓之能固。能虑能固，加好之焉，圣矣。⒀天者，高之极也；地者，下之极也；日月
者，明之极也；无穷者，广大之极也；圣人者，道之极也。⒁
<br>
<br>　　<span style="font-size:10.5pt;color:'004060'">注①索隐有本作“恳诚”者，非也。
<br>
<br>　　注②正义言礼之貌信深厚矣，虽有邹子坚白同异之辩明察，入于礼义之中，自然懦
弱败坏*(之礼)*也。
<br>
<br>　　注③索隐言擅作典制及褊陋之说。入焉，谓入礼则自橥知其失。正义言礼之貌信
广大矣，虽有擅作典制褊陋之说，文辞入于礼义之中，自然成淫俗褊陋之言。
<br>
<br>　　注④索隐恣睢犹毁訾也。
<br>
<br>　　注⑤索隐言訾毁礼者自取队灭也。正义言礼之貌信尊高矣，虽有暴慢恣睢轻俗以为
高之属，入于礼义之中，自然成坠落暴慢轻俗之人。
<br>
<br>　　注⑥集解郑玄曰：“诚犹审也。陈，设也，谓弹画也。”
<br>
<br>　　注⑦集解郑玄曰：“衡，称也。县谓锤也。”正义县音玄。
<br>
<br>　　注⑧索隐错，置也。规，车也。矩，曲尺也。正义错，七故反。
<br>
<br>　　注⑨正义诈伪谓坚白同异，擅作典制，暴戾恣睢自高也。故陈绳，曲直定；悬衡，轻重分；错规矩，方员□；审礼，诈伪自消灭矣。
<br>
<br>　　注⑩集解郑玄曰：“方犹道也。”
<br>
<br>　　注⑾索隐索，求也。
<br>
<br>　　注⑿正义易谓轻易也。
<br>
<br>　　注⒀正义好，火到反。言人以得礼之中，又能思审索求其礼，谓之能思虑；又不轻易其礼，谓之能坚固。能虑，能固其礼，更加好之，乃圣人矣。
<br>
<br>　　注⒁正义道谓礼义也。言人有礼义，则为圣人，比于天地日月，广大之极也。</span>
<br>
<br>　　以财物为用，以贵贱为文，以多少为异，以隆杀为要。①文貌繁，情欲省，礼之隆
也；文貌省，情欲繁，礼之杀也；文貌情欲相为内外表里，并行而杂，礼之中流也。②
君子上致其隆，下尽其杀，而中处其中。③步骤驰骋广骛不外，④是以君子之性守宫庭
也。⑤人域是域，士君子也。⑥外是，民也。⑦于是中焉，房皇周浃，曲*(直)*得其次
序，圣人也。⑧故厚者，礼之积也；大者，礼之广也；⑨高者，礼之隆也；明者，礼之
尽也。⑩
<br>
<br>　　<span style="font-size:10.5pt;color:'004060'">注①索隐隆犹厚也。杀犹薄也。
<br>
<br>　　注②正义言文饰情用，表里外内，合于儒墨，是得礼情之中，而流行不息也。
<br>
<br>　　注③正义中谓情文也。
<br>
<br>　　注④正义骛音务。言君子之人，上存文饰，下务减省，而合情文，处得其中，纵有
战阵杀戮邪恶，则不□于礼义矣。三皇步，五帝骤，三王驰，五伯骛也。
<br>
<br>　　注⑤索隐言君子之性守正不慢远行，如常守宫庭也。正义宫庭，听朝处。喻君子心
内常守礼义，若宫庭焉。
<br>
<br>　　注⑥索隐域，居也。言君子之行，非人居亦弗居也。正义处平凡人域之中，能知礼
义之域限，即为士及君子也。
<br>
<br>　　注⑦索隐外谓人域之外，非人所居之地。以喻礼义之外，别为它行，即是小人，故
云外是人也。
<br>
<br>　　注⑧索隐房音旁。旁皇犹徘徊也。周浃犹周俊Ｑ耘腔仓茕ぃ委曲得礼之序，动不
失中，则是圣人之行也。
<br>
<br>　　注⑨索隐言君子圣人有厚大之德，则为礼之所积益弘广也，故曰“甘受和，白受采，
忠信之人可以学礼，苟无忠信，则礼不虚道”。然此文皆荀卿礼论也。
<br>
<br>　　注⑩正义言君子内守其礼，德厚大积广，至于高尊明礼，则是礼之终竟也。</span>
<br>
<br>　　此书是褚先生取荀卿礼论兼为之。
<br>
<br>　　【索隐述赞】礼因人心，非从天下。合诚饰貌，救弊兴雅。以制黎m，以事宗社。
情文可重，丰杀难假。仲尼坐树，孙通野。圣人作教，罔不由者。

</span></td>
  </tr>
<tr><td align=center><a href="index.htm"><span style="font-size:12pt; color: #2895C3; letter-spacing: 1px; line-height: 25px;">返&nbsp;&nbsp;回</span></a>&nbsp;&nbsp;&nbsp;&nbsp;<a href="024.htm"><span style="font-size:12pt; color: #2895C3; letter-spacing: 1px; line-height: 25px;">下一页</span></a></td></tr>
</table>
</center></div>
<div align="center"><center>
<table border=0 width=100% cellspacing=0 cellpadding=0>

<tr>
 <td  align='center'style="font-size: 11.5pt"><hr width="85%" size="1" 
 color="#CBE2EC"><a href="http://www.my285.com/">梦远书城(<font face="华文新魏">my285.com</font>)</a></td></tr></table>
</center></div>
<div align="center">
<script src="http://www.my285.com/41tf/gdx.js"></script>
<script src="http://www.my285.com/41tf/wd.js"></script></div>


<center><script src="../../41tf/WB.js"></script></center>
<script src="../../41tf/wdp.js"></script>
<script src="../../41tf/wdt.js"></script>
<div style='display:"none"'><script src="../../41tf/tj.js"></script></div>

</body>

<!-- Mirrored from www.my285.com/shishu/shiji/023.htm by HTTrack Website Copier/3.x [XR&CO'2007], Thu, 21 Mar 2013 03:59:09 GMT -->
</html>
