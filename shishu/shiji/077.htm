<html>

<!-- Mirrored from www.my285.com/shishu/shiji/077.htm by HTTrack Website Copier/3.x [XR&CO'2007], Thu, 21 Mar 2013 03:59:59 GMT -->
<head>
<meta http-equiv="Content-Type" content="text/html; charset=gb2312">
<title>梦远书城_史记(集注本) </title>
<link rel="stylesheet" href="images/wyt.css">

</head>
<center><script src="http://www.my285.com/41tf/DH1.js"></script></center>
<table border="0" width="100%" cellspacing="0" cellpadding="0" background="../../41tf/bj1.gif">
<tr><td align="center">
<script src="../../41tf/DH0.js"></script></td></tr></table>
<center><script src="../../41tf/DH.js"></script></center>
<div align="center">
<script src="http://www.my285.com/41tf/dd.js"></script>
<script src="http://www.my285.com/41tf/gds.js"></script></div><body bgcolor="#f7f7e7" topmargin="2" leftmargin="0" rightmargin="0" 
bottommargin="0">

<div align="center"><img src="images/logo.gif" width="165" height="41"></div>
<div align="center"><hr color="#CBE2EC" width=85%></div>
<div align=center><table width=85%>
   <tr><td align=right style="font-size:12pt; color: #2895C3; letter-spacing: 1px; line-height: 25px;">卷七十七&nbsp;&nbsp;魏公子列传　第十七
</span></td></tr></table></div><p>
<div align="center"><center>
<table border="0" width="85%">
  <tr>
    <td style="font-size:12pt; line-height: 150%;"><br>
<br>　　魏公子无忌者，魏昭王子少子而魏安厘王异母弟也。昭王薨，安厘王即位，封公子
为信陵君。①是时范睢亡魏相秦，以怨魏齐故，秦兵围大梁，破魏华阳下军，走芒卯。
魏王及公子患之。
<br>
<br>　　<span style="font-size:10.5pt;color:'004060'">注①索隐按：地理志无信陵，或是乡邑名也。</span>
<br>
<br>　　公子为人仁而下士，士无贤不肖皆谦而礼交之，不敢以其富贵骄士。士以此方数千
里争往归之，致食客三千人。当是时，诸侯以公子贤，多客，不敢加兵谋魏十余年。
<br>
<br>　　公子与魏王博，而北境传举烽，言“赵寇至，且入界”。①魏王释博，欲召大臣谋。
公子止王曰：“赵王田猎耳，非为寇也。”②复博如故。王恐，心不在博。居顷，复从
北方来传言曰：“赵王猎耳，非为寇也。”魏王大惊，曰：“公子何以知之？”公子曰：
“臣之客有能深得赵王阴事③者，赵王所为，客辄以报臣，臣以此知之。”是后魏王畏
公子之贤能，不敢任公子以国政。
<br>
<br>　　<span style="font-size:10.5pt;color:'004060'">注①集解文颖曰；“作高木橹，橹上作桔槔，桔槔头兜零，以薪置其中，谓之烽。
常低之，有寇即火然举之以相告。”
<br>
<br>　　注②正义为，于伪反。
<br>
<br>　　注③索隐按：谯周作“探得赵王阴事”。</span>
<br>
<br>　　魏有隐士曰侯嬴，①年七十，家贫，为大梁夷门监者。公子闻之，往请，欲厚遗之。
不肯受，曰：“臣修身e行数十年，终不以监门困故而受公子财。”公子于是乃置酒大
会宾客。坐定，公子从车骑，虚左，自迎夷门侯生。侯生摄敝衣冠，直上载公子上坐，
不让，欲以观公子。公子执辔愈恭。侯生又谓公子曰：“臣有客在市屠中，愿枉车骑过之。”公子引车入，侯生下见其客朱亥，俾倪②
故久立，与其客语，微察公子。公子颜色愈和。当是时，魏将相宗室宾客满堂，待公子
举酒。人皆观公子执辔。从骑皆窃骂侯生。侯生视公子色终不变，乃谢客就车。至家，
公子引侯生坐上坐，赞宾客，③宾客皆惊。酒酣，公子起，为寿侯生前。侯生因谓公
子曰：“今日嬴之为公子亦足矣。④嬴乃夷门抱关者也，而公子亲枉车骑，自迎嬴于
人广坐之中，不宜有所过，今公子故过之。然嬴欲就公子之名，故久立公子车骑中，
过客以观公子，公子愈恭。人皆以嬴为小人，而以公子为长者能下士也。”于是罢酒，
侯生遂为上客。
<br>
<br>　　<span style="font-size:10.5pt;color:'004060'">注①索隐音盈。又曹植音“羸瘦”之“羸”。
<br>
<br>　　注②索隐上音浦计反，下音五计反。邹诞云又上音疋未反，下音五弟反。正义不正
视也。
<br>
<br>　　注③索隐音遍。赞者，告也。谓以侯生遍告宾客。
<br>
<br>　　注④集解徐广曰：“为，一作‘羞’。”</span>
<br>
<br>　　侯生谓公子曰：“臣所过屠者朱亥，此子贤者，世莫能知，故隐屠闲耳。”公子往
数请之，朱亥故不复谢，公子怪之。
<br>
<br>　　魏安厘王二十年，秦昭王已破赵长平军，又进兵围邯郸。公子姊为赵惠文王弟平原
君夫人，数遗魏王及公子书，请救于魏。魏王使将军晋鄙①将十万救赵。秦王使使者
告魏王曰：“吾攻赵旦暮且下，而诸侯敢救者，已拔赵，必移兵先击之。”魏王恐，使
人止晋鄙，留军壁邺，名为救赵，实持两端以观望。平原君使者冠盖相属于魏，让魏公
子曰：“胜所以自附为婚姻者，以公子之高义，为能急人之困。今邯郸旦暮降秦而魏救
不至，安在公子能急人之困也！且公子纵轻胜，弃之降秦，独不怜公子姊邪？”公子患
之，数请魏王，及宾客辩士说王万端。魏王畏秦，终不听公子。公子自度终不能得之于
王，计不独生而令赵亡，乃请宾客，约车骑百余乘，欲以客往赴秦军，与赵俱死。
<br>
<br>　　<span style="font-size:10.5pt;color:'004060'">注①索隐魏将姓名也。</span>
<br>
<br>　　行过夷门，见侯生，具告所以欲死秦军状。辞决而行，侯生曰：“公子勉之矣，老
臣不能从。”公子行数里，心不快，曰：“吾所以待侯生者备矣，天下莫不闻，今吾且
死而侯生曾无一言半辞送我，我岂有所失哉？”复引车还，问侯生。侯生笑曰：“臣固
知公子之还也。”曰：“公子喜士，名闻天下。今有难，无他端而欲赴秦军，譬若以肉
投馁虎，何功之有哉？尚安事客？然公子遇臣厚，公子往而臣不送，以是知公子恨之复
返也。”公子再拜，因问。侯生乃屏人闲语，①曰：“嬴闻晋鄙之兵符常在王卧内，而
如姬最幸，出入王卧内，力能窃之。嬴闻如姬父为人所杀，如姬资之三年，②自王以下
欲求报其父仇，莫能得。如姬为公子泣，公子使客斩其仇头，敬进如姬。如姬之欲为公
子死，无所辞，顾未有路耳。公子诚一开口请如姬，如姬必许诺，则得虎符夺晋鄙军，
北救赵而西却秦，此五霸之伐也。”公子从其计，请如姬。如姬果盗晋鄙兵符与公子。
<br>
<br>　　<span style="font-size:10.5pt;color:'004060'">注①索隐闲音闲。[闲]语谓静语也。
<br>
<br>　　注②索隐旧解资之三年谓服齐衰也。今案：资者，畜也。谓欲为父复雠之资畜于心
已得三年矣。</span>
<br>
<br>　　公子行，侯生曰：“将在外，主令有所不受，以便国家。公子即合符，而晋鄙不授
公子兵而复请之，事必危矣。臣客屠者朱亥可与俱，此人力士。晋鄙听，大善；不听，
可使击之。”
<br>
<br>　　于是公子泣。侯生曰：“公子畏死邪？何泣也？”公子曰：“晋鄙①宿将，往
恐不听，必当杀之，是以泣耳，岂畏死哉？”于是公子请朱亥。朱亥笑曰：“臣乃市井
鼓刀屠者，而公子亲数存之，所以不报谢者，以为小礼无所用。今公子有急，此乃臣效
命之秋也。”遂与公子俱。公子过谢侯生。侯生曰：“臣宜从，老不能。请数公子行日，
以至晋鄙军之日，北乡自刭，以送公子。”公子遂行。
<br>
<br>　　<span style="font-size:10.5pt;color:'004060'">注①集解上音乌百反，下音庄白反。索隐上乌白反，下争格反。案：谓多词句
也。正义声类云：“，大笑。，大呼。”</span>
<br>
<br>　　至邺，矫魏王令代晋鄙。晋鄙合符，疑之，举手视公子曰：“今吾拥十万之，屯
于境上，国之重任，今单车来代之，何如哉？”欲无听。朱亥袖四十斤铁椎，椎杀晋鄙，
公子遂将晋鄙军。勒兵下令军中曰：“父子俱在军中，父归；兄弟俱在军中，兄归；独
子无兄弟，归养。”得选兵八万人，进兵击秦军。秦军解去，遂救邯郸，存赵。赵王及
平原君自迎公子于界，平原君负_矢①为公子先引。
<br>
<br>　　赵王再拜曰：“自古贤人未有及公子者也。”当此之时，平原君不敢自比于人。公子与侯生决，至军，侯生果北乡自刭。
<br>
<br>　　<span style="font-size:10.5pt;color:'004060'">注①集解吕忱曰：“□盛弩矢。”索隐□音兰。谓以盛矢，如今之胡簏而短也。吕姓，忱名，作字林者。言□盛弩矢之器。</span>
<br>
<br>　　魏王怒公子之盗其兵符，矫杀晋鄙，公子亦自知也。已却秦存赵，使将将其军归魏，
而公子独与客留赵。赵孝成王德公子之矫夺晋鄙兵而存赵，乃与平原君计，以五城封公
子。公子闻之，意骄矜而有自功之色。客有说公子曰：“物有不可忘，或有不可不忘。
夫人有德于公子，公子不可忘也；公子有德于人，愿公子忘之也。且矫魏王令，夺晋鄙
兵以救赵，于赵则有功矣，于魏则未为忠臣也。
<br>
<br>　　公子乃自骄而功之，窃为公子不取也。”于是公子立自责，似若无所容者。赵王埽
除自迎，执主人之礼，引公子就西阶。公子侧行辞让，从东阶上。①自言@过，以负于
魏，②无功于赵。赵王侍酒至暮，口不忍献五城，以公子退让也。公子竟留赵。赵王以
z③为公子汤沐邑，魏亦复以信陵奉公子。公子留赵。
<br>
<br>　　<span style="font-size:10.5pt;color:'004060'">注①集解礼记曰：“主人就东阶，客就西阶。客若降等，则就主人之阶。”
<br>
<br>　　注②索隐负音佩。
<br>
<br>　　注③索隐音G，赵邑名，属常山。</span>
<br>
<br>　　公子闻赵有处士毛公藏于博徒，薛公藏于卖浆家，①公子欲见两人，两人自匿不肯
见公子。公子闻所在，乃闲步往从此两人游，甚欢。平原君闻之，谓其夫人曰：“始吾
闻夫人弟公子天下无双，今吾闻之，乃妄从博徒卖浆者游，公子妄人耳。”夫人以告公
子。公子乃谢夫人去，曰：“始吾闻平原君贤，故负魏王而救赵，以称平原君。平原君
之游，徒豪举耳，②不求士也。无忌自在大梁时，常闻此两人贤，至赵，恐不得见。
<br>
<br>　　以无忌从之游，尚恐其不我欲也，今平原君乃以为羞，其不足从游。”乃装为去。
夫人具以语平原君。平原君乃免冠谢，固留公子。平原君门下闻之，半去平原君归公子，
天下士复往归公子，公子倾平原君客。
<br>
<br>　　<span style="font-size:10.5pt;color:'004060'">注①集解徐广曰：“浆，一作‘醪’。”索隐按：别录云“浆，或作‘醪’字”。
<br>
<br>　　注②索隐谓豪者举之。举亦音据也。</span>
<br>
<br>　　公子留赵十年不归。秦闻公子在赵，日夜出兵东伐魏。魏王患之，使使往请公子。
公子恐其怒之，乃诫门下：“有敢为魏王使通者，死。”宾客皆背魏之赵，莫敢劝公子
归。毛公p薛公①两人往见公子曰：“公子所以重于赵，名闻诸侯者，徒以有魏也。今
秦攻魏，魏急而公子不恤，使秦破大梁而夷先王之宗庙，公子当何面目立天下乎？”语
未及卒，公子立变色，告车趣驾归救魏。
<br>
<br>　　<span style="font-size:10.5pt;color:'004060'">注①索隐史不记其名。</span>
<br>
<br>　　魏王见公子，相与泣，而以上将军印授公子，公子遂将。魏安厘王三十年，公子使
使遍告诸侯。诸侯闻公子将，各遣将将兵救魏。公子率五国之兵破秦军于河外，走蒙骜。
遂乘胜逐秦军至函谷关，抑秦兵，①秦兵不敢出。当是时，公子威振天下，诸侯之客进
兵法，公子皆名之，②故世俗称魏公子兵法。③
<br>
<br>　　<span style="font-size:10.5pt;color:'004060'">注①索隐抑音忆。按：抑谓以兵蹙之。
<br>
<br>　　注②索隐言公子所得进兵法而必称其名，以言其恕也。
<br>
<br>　　注③集解刘歆七略有魏公子兵法二十一篇，图七卷。</span>
<br>
<br>　　秦王患之，乃行金万斤于魏，求晋鄙客，令毁公子于魏王曰：“公子亡在外十年矣，
今为魏将，诸侯将皆属，诸侯徒闻魏公子，不闻魏王。公子亦欲因此时定南面而王，诸
侯畏公子之威，方欲共立之。”秦数使反闲，伪贺公子得立为魏王未也。魏王日闻其毁，
不能不信，后果使人代公子将。公子自知再以毁废，乃谢病不朝，与宾客为长夜饮，饮
醇酒，多近妇女。日夜为乐饮者四岁，竟病酒而卒。其岁，魏安厘王亦薨。
<br>
<br>　　秦闻公子死，使蒙骜攻魏，拔二十城，初置东郡。其后秦稍蚕食魏，十八岁而虏魏
王，①屠大梁。
<br>
<br>　　<span style="font-size:10.5pt;color:'004060'">注①索隐魏王名假。</span>
<br>
<br>　　高祖始微少时，数闻公子贤。及即天子位，每过大梁，常祠公子。高祖十二年，从
击黥布还，为公子置守五家，世世岁以四时奉祠公子。
<br>
<br>　　太史公曰：吾过大梁之墟，求问其所谓夷门。夷门者，城之东门也。天下诸公子亦
有喜士者矣，然信陵君之接岩穴隐者，不耻下交，有以也。名冠诸侯，不虚耳。高祖每
过之而令民奉祠不绝也。
<br>
<br>　　【索隐述赞】信陵下士，邻国相倾。以公子故，不敢加兵。颇知朱亥，尽礼侯嬴。
遂却晋鄙，终辞赵城。毛p薛见重，万古希声。

</span></td>
  </tr>
<tr><td align=center><a href="index.htm"><span style="font-size:12pt; color: #2895C3; letter-spacing: 1px; line-height: 25px;">返&nbsp;&nbsp;回</span></a>&nbsp;&nbsp;&nbsp;&nbsp;<a href="078.htm"><span style="font-size:12pt; color: #2895C3; letter-spacing: 1px; line-height: 25px;">下一页</span></a></td></tr>
</table>
</center></div>
<div align="center"><center>
<table border=0 width=100% cellspacing=0 cellpadding=0>

<tr>
 <td  align='center'style="font-size: 11.5pt"><hr width="85%" size="1" 
 color="#CBE2EC"><a href="http://www.my285.com/">梦远书城(<font face="华文新魏">my285.com</font>)</a></td></tr></table>
</center></div>
<div align="center">
<script src="http://www.my285.com/41tf/gdx.js"></script>
<script src="http://www.my285.com/41tf/wd.js"></script></div>


<center><script src="../../41tf/WB.js"></script></center>
<script src="../../41tf/wdp.js"></script>
<script src="../../41tf/wdt.js"></script>
<div style='display:"none"'><script src="../../41tf/tj.js"></script></div>

</body>

<!-- Mirrored from www.my285.com/shishu/shiji/077.htm by HTTrack Website Copier/3.x [XR&CO'2007], Thu, 21 Mar 2013 04:00:00 GMT -->
</html>
