<html>

<!-- Mirrored from www.my285.com/shishu/shiji/094.htm by HTTrack Website Copier/3.x [XR&CO'2007], Thu, 21 Mar 2013 04:00:34 GMT -->
<head>
<meta http-equiv="Content-Type" content="text/html; charset=gb2312">
<title>梦远书城_史记(集注本) </title>
<link rel="stylesheet" href="images/wyt.css">

</head>
<center><script src="http://www.my285.com/41tf/DH1.js"></script></center>
<table border="0" width="100%" cellspacing="0" cellpadding="0" background="../../41tf/bj1.gif">
<tr><td align="center">
<script src="../../41tf/DH0.js"></script></td></tr></table>
<center><script src="../../41tf/DH.js"></script></center>
<div align="center">
<script src="http://www.my285.com/41tf/dd.js"></script>
<script src="http://www.my285.com/41tf/gds.js"></script></div><body bgcolor="#f7f7e7" topmargin="2" leftmargin="0" rightmargin="0" 
bottommargin="0">

<div align="center"><img src="images/logo.gif" width="165" height="41"></div>
<div align="center"><hr color="#CBE2EC" width=85%></div>
<div align=center><table width=85%>
   <tr><td align=right style="font-size:12pt; color: #2895C3; letter-spacing: 1px; line-height: 25px;">卷九十四&nbsp;&nbsp;田儋列传　第三十四 
</span></td></tr></table></div><p>
<div align="center"><center>
<table border="0" width="85%">
  <tr>
    <td style="font-size:12pt; line-height: 150%;"><br>
<br>　　田儋者，狄人也，①故齐王田氏族也。儋从弟田荣，荣弟田横，皆豪，宗强，能得
人。②
<br>
<br>　　<span style="font-size:10.5pt;color:'004060'">注①集解徐广曰：“今乐安临济县也。”正义淄州高苑县西北北狄故县城。
<br>
<br>　　注②索隐儋子市，从弟荣，荣子广，荣弟横，各递为王。荣并王三齐。</span>
<br>
<br>　　陈涉之初起王楚也，使周市略定魏地，北至狄，狄城守。田儋详为缚其奴，从少年
之廷，欲谒杀奴。①见狄令，因击杀令，而召豪吏子弟曰：“诸侯皆反秦自立，齐，古
之建国，儋，田氏，当王。”遂自立为齐王，②发兵以击周市。周市军还去，田儋因率兵东略定齐地。
<br>
<br>　　<span style="font-size:10.5pt;color:'004060'">注①集解服虔曰：“古杀奴婢皆当告官。儋欲杀令，故诈缚奴而以谒也。”
<br>
<br>　　注②集解徐广曰：“二世元年九月也。”</span>
<br>
<br>　　秦将章邯围魏王咎于临济，急。魏王请救于齐，齐王田儋将兵救魏。①章邯夜衔枚
击，大破齐p魏军，杀田儋于临济下。儋弟田荣收儋余兵东走东阿。
<br>
<br>　　<span style="font-size:10.5pt;color:'004060'">注①集解徐广“二年六月。”</span>
<br>
<br>　　齐人闻王田儋死，乃立故齐王建之弟田假为齐王，田角为相，田闲为将，以距诸侯。
<br>
<br>　　田荣之走东阿，章邯追围之。项梁闻田荣之急，乃引兵击破章邯军东阿下。章邯走
而西，项梁因追之。而田荣怒齐之立假，乃引兵归，击逐齐王假。假亡走楚。齐相角亡
走赵；角弟田闲前求救赵，因留不敢归。田荣乃立田儋子市为齐王。①荣相之，田横为
将，平齐地。
<br>
<br>　　<span style="font-size:10.5pt;color:'004060'">注①集解徐广曰：“二年八月。”</span>
<br>
<br>　　项梁既追章邯，章邯兵益盛，项梁使使告赵p齐，发兵共击章邯。田荣曰：“使楚
杀田假，赵杀田角p田闲，乃肯出兵。”楚怀王曰：“田假与国之王，穷而归我，杀之
不义。”赵亦不杀田角p田闲以市于齐。齐曰：“蝮螫手则斩手，螫足则斩足。何者？
为害于身也。①今田假p田角p田闲于楚p赵，非直手足戚也，②何故不杀？且秦复得
志于天下，则t用事者坟墓矣。”③楚p赵不听，齐亦怒，终不肯出兵。章邯果败杀
项梁，破楚兵，楚兵东走，而章邯渡河围赵于钜鹿。项羽往救赵，由此怨田荣。
<br>
<br>　　<span style="font-size:10.5pt;color:'004060'">注①集解应劭曰：“蝮一名虺，螫人手足，则割去其肉，不然则致死。”索隐蝮音
芳伏反。螫音G，又音释。
<br>
<br>　　正义按：蝮，毒蛇，长二三丈，岭南北有之。虺长一二尺，头腹皆一遍。说文云
“虺博三寸，首大如擘”。擘，手大指也，音步历反。
<br>
<br>　　注②集解文颖曰：“言将亡身，非手足忧也。”瓒曰：“于楚p赵非手足之亲。”
<br>
<br>　　注③集解如淳曰：“t犹B啮。”索隐t音蚁。音纥。t，侧齿□也。
<br>
<br>　　正义按：秦重得志，非但辱身，坟墓亦发掘矣，若子胥鞭荆平王墓。一云坟墓，言
死也。</span>
<br>
<br>　　项羽既存赵，降章邯等，西屠咸阳，灭秦而立侯王也，乃徙齐王田市更王胶东，治
即墨。齐将田都从共救赵，因入关，故立都为齐王，治临淄。故齐王建孙田安，项羽方
渡河救赵，田安下济北数城，引兵降项羽，项羽立田安为济北王，治博阳。田荣以负项
梁不肯出兵助楚p赵攻秦，故不得王；赵将陈余亦失职，不得王：二人俱怨项王。
<br>
<br>　　顼王既归，诸侯各就国，田荣使人将兵助陈余，令反赵地，而荣亦发兵以距击田都，
田都亡走楚。田荣留齐王市，无令之胶东。市之左右曰：“项王强暴，而王当之胶东，
不就国，必危。”市惧，乃亡就国。田荣怒，追击杀齐王市于即墨，还攻杀济北王安。
于是田荣乃自立为齐王，尽并三齐之地。①
<br>
<br>　　<span style="font-size:10.5pt;color:'004060'">注①索隐田市王胶东，田都王齐，田安王济北。</span>
<br>
<br>　　项王闻之，大怒，乃北伐齐。齐王田荣兵败，走平原，①平原人杀荣。项王遂烧夷
齐城郭，所过者尽屠之。②齐人相聚畔之。荣弟横，收齐散兵，得数万人，反击项羽于
城阳。③而汉王率诸侯败楚，入彭城。项羽闻之，乃y齐④而归，击汉于彭城，因连与
汉战，相距荥阳。以故田横复得收齐城邑，⑤立田荣子广为齐王，而横相之，专国政，
政无巨细皆断于相。
<br>
<br>　　<span style="font-size:10.5pt;color:'004060'">注①集解徐广曰：“三年正月。”正义平原，德州也。
<br>
<br>　　注②集解徐广曰：“立故王田假也。”
<br>
<br>　　注③集解徐广曰：“假走楚，楚杀之。”正义城阳，濮州雷泽是。
<br>
<br>　　注④索隐此岂亦以“y酒”之义？并古“释”字。
<br>
<br>　　注⑤集解徐广曰：“四月。”</span>
<br>
<br>　　横定齐三年，汉王使郦生往说下齐王广及其相国横。横以为然，解其历下军。
<br>
<br>　　汉将韩信引兵且东击齐。齐初使华无伤p田解军于历下以距汉，汉使至，乃罢守战
备，纵酒，且遣使与汉平。汉将韩信已平赵p燕，用蒯通计，度平原，袭破齐历下军，
因入临淄。齐王广p相横怒，以郦生卖己，而亨郦生。齐王广东走高密，①相横走博*
(阳)*，守相田光走城阳，将军田既军于胶东。楚使龙且救齐，齐王与合军高密。汉将韩
信与曹参破杀龙且，②虏齐王广。汉将灌婴追得齐守相田光。至博*(阳)*，而横闻齐王
死，自立为齐王，还击婴，婴败横之军于嬴下。③田横亡走梁，归彭越。彭越是时居梁
地，中立，且为汉，且为楚。韩信已杀龙且，因令曹参进兵破杀田既于胶东，使灌婴破
杀齐将田吸于千乘。④韩信遂平齐，乞自立为齐假王，⑤汉因而立之。
<br>
<br>　　<span style="font-size:10.5pt;color:'004060'">注①集解徐广曰：“高，一作‘假’。”
<br>
<br>　　注②集解徐广曰：“四年十一月。”
<br>
<br>　　注③集解晋灼曰：“泰山嬴县也。”正义故嬴城在兖州博城县东北百里。
<br>
<br>　　注④正义千乘故城在淄州高苑县北二十五里。
<br>
<br>　　注⑤集解徐广曰：“二月也。”</span>
<br>
<br>　　后岁余，汉灭项籍，汉王立为皇帝，以彭越为梁王。田横惧诛，而与其徒属五百余
人入海，居岛中。①高帝闻之，以为田横兄弟本定齐，齐人贤者多附焉，今在海中不收，
后恐为乱，乃使使赦田横罪而召之。田横因谢曰：“臣亨陛下之使郦生，今闻其弟郦商
为汉将而贤，臣恐惧，不敢奉诏，请为庶人，守海岛中。”
<br>
<br>　　使还报，高皇帝乃诏]尉郦商曰：“齐王田横即至，人马从者敢动摇者致族夷！”
<br>
<br>　　乃复使使持节具告以诏商状，曰：“田横来，大者王，小者乃侯耳；不来，且举兵
加诛焉。”田横乃与其客二人乘传诣雒阳。②
<br>
<br>　　<span style="font-size:10.5pt;color:'004060'">注①集解韦昭曰：“海中山曰岛。”正义按：海州东海县有岛山，去岸八十里。
<br>
<br>　　注②集解如淳曰：“四马下足为乘传。”</span>
<br>
<br>　　未至三十里，至尸乡厩置，①横谢使者曰：“人臣见天子当洗沐。”止留。谓其客
曰：“横始与汉王俱南面称孤，今汉王为天子，而横乃为亡虏而北面事之，其耻固已甚
矣。且吾亨人之兄，与其弟并肩而事其主，纵彼畏天子之诏，不敢动我，我独不愧于心
乎？且陛下所以欲见我者，不过欲一见吾面貌耳。今陛下在洛阳，今斩吾头，驰三十里
闲，形容尚未能败，犹可观也。”遂自刭，令客奉其头，②从使者驰奏之高帝。高帝曰：
“嗟乎，有以也夫！起自布衣，兄弟三人更王，岂不贤乎哉！”为之流涕，而拜其二客
为都尉，发卒二千人，以王者礼葬田横。③
<br>
<br>　　<span style="font-size:10.5pt;color:'004060'">注①集解应劭曰：“尸乡在偃师。”瓒曰：“厩置，置马以传驿也。”
<br>
<br>　　注②正义奉音捧。
<br>
<br>　　注③正义齐田横墓在偃师西十五里。崔豹古今注云：“薤露p蒿里，送哀歌也，出
田横门人。横自杀，门人伤之而作悲歌，言人命如薤上露，易灭。至李延年乃分为二
曲，薤露送王公贵人，蒿里送士大夫庶人，使挽逝者歌之，俗呼为挽歌。”</span>
<br>
<br>　　既葬，二客穿其旁孔，皆自刭，下从之。高帝闻之，乃大惊，大田横之客皆贤。
吾闻其余尚五百人在海中，使使召之。至则闻田横死，亦皆自杀。于是乃知田横兄弟能
得士也。
<br>
<br>　　太史公曰：甚矣蒯通之谋，乱齐骄淮阴，其卒亡此两人！①蒯通者，善为长短说，
②论战国之权变，为八十一首。③通善齐人安期生，安期生尝干项羽，项羽不能用其k。
已而项羽欲封此两人，两人终不肯受，亡去。田横之高节，宾客慕义而从横死，岂非至
贤！余因而列焉。不无善画者，莫能图，何哉？④
<br>
<br>　　<span style="font-size:10.5pt;color:'004060'">注①集解韩信p田横。
<br>
<br>　　注②索隐言欲令此事长，则长说之；欲令此事短，则短说之：故战国策亦名曰“短
长书”是也。
<br>
<br>　　注③集解汉书曰：“号为隽永。”永，一作“求”。索隐隽永，书名也。隽音松兖
反。
<br>
<br>　　注④索隐言天下非无善画之人，而不知图画田横及其党慕义死节之事，何故哉？叹
画人不知画此也。</span>
<br>
<br>　　【索隐述赞】秦项之际，天下交兵。六国树党，自置豪英。田儋殒寇，立市相荣。
楚封王假，齐破郦生。兄弟更王，海岛传声。

</span></td>
  </tr>
<tr><td align=center><a href="index.htm"><span style="font-size:12pt; color: #2895C3; letter-spacing: 1px; line-height: 25px;">返&nbsp;&nbsp;回</span></a>&nbsp;&nbsp;&nbsp;&nbsp;<a href="095.htm"><span style="font-size:12pt; color: #2895C3; letter-spacing: 1px; line-height: 25px;">下一页</span></a></td></tr>
</table>
</center></div>
<div align="center"><center>
<table border=0 width=100% cellspacing=0 cellpadding=0>

<tr>
 <td  align='center'style="font-size: 11.5pt"><hr width="85%" size="1" 
 color="#CBE2EC"><a href="http://www.my285.com/">梦远书城(<font face="华文新魏">my285.com</font>)</a></td></tr></table>
</center></div>
<div align="center">
<script src="http://www.my285.com/41tf/gdx.js"></script>
<script src="http://www.my285.com/41tf/wd.js"></script></div>


<center><script src="../../41tf/WB.js"></script></center>
<script src="../../41tf/wdp.js"></script>
<script src="../../41tf/wdt.js"></script>
<div style='display:"none"'><script src="../../41tf/tj.js"></script></div>

</body>

<!-- Mirrored from www.my285.com/shishu/shiji/094.htm by HTTrack Website Copier/3.x [XR&CO'2007], Thu, 21 Mar 2013 04:00:35 GMT -->
</html>
