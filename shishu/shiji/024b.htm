<html>

<!-- Mirrored from www.my285.com/shishu/shiji/024b.htm by HTTrack Website Copier/3.x [XR&CO'2007], Thu, 21 Mar 2013 05:04:15 GMT -->
<head>
<meta http-equiv="Content-Type" content="text/html; charset=gb2312">
<title>梦远书城_史记(集注本) </title>
<link rel="stylesheet" href="images/wyt.css">

</head>
<center><script src="http://www.my285.com/41tf/DH1.js"></script></center>
<table border="0" width="100%" cellspacing="0" cellpadding="0" background="../../41tf/bj1.gif">
<tr><td align="center">
<script src="../../41tf/DH0.js"></script></td></tr></table>
<center><script src="../../41tf/DH.js"></script></center>
<div align="center">
<script src="http://www.my285.com/41tf/dd.js"></script>
<script src="http://www.my285.com/41tf/gds.js"></script></div><body bgcolor="#f7f7e7" topmargin="2" leftmargin="0" rightmargin="0" 
bottommargin="0">

<div align="center"><img src="images/logo.gif" width="165" height="41"></div>
<div align="center"><hr color="#CBE2EC" width=85%></div>
<div align=center><table width=85%>
   <tr><td align=right style="font-size:12pt; color: #2895C3; letter-spacing: 1px; line-height: 25px;">卷二十四&nbsp;&nbsp;乐书　第二
</span></td></tr></table></div><p>
<div align="center"><center>
<table border="0" width="85%">
  <tr>
    <td style="font-size:12pt; line-height: 150%;"><br>
<br>　　乐者，所以象德也；①礼者，所以闭淫也。②是故先王有大事，必有礼以哀之；③
有大福，必有礼以乐之：④哀乐之分，皆以礼终。⑤
<br>
<br>　　<span style="font-size:10.5pt;color:'004060'">注①正义此乐施章第三段，明礼乐之所施各有本意，在于象德也。此言乐意也，言
乐之所施于人，本有和爱之德。
<br>
<br>　　注②正义此言礼意也。言礼之所施于人，*(大)**[本]*止邪淫过失也。
<br>
<br>　　注③集解郑玄曰：“大事谓死丧。”正义民有丧则先王制衰麻哭泣之礼以节之，使
其各遂哀情，是礼以哀之也。
<br>
<br>　　注④正义乐音洛。大福，祭祀者庆也。民庆必歌舞饮食，庶羞之礼使不过，而各遂
欢乐，是有以乐之也。
<br>
<br>　　注⑤正义分，扶问反。结二事。哀乐虽反，皆用礼节，各终其分，故云皆以礼终。</span>
<br>
<br>　　乐也者，施也；礼也者，报也。①乐，乐其所自生；②而礼，反其所自始。③乐章德，④礼报情反始也。⑤所谓大路者，天子之舆也；⑥龙旗九旒，天子之旌也；⑦青黑缘者，天子之葆龟也；⑧从之以牛羊之k，则所以赠诸侯也。⑨
<br>
<br>　　<span style="font-size:10.5pt;color:'004060'">注①集解郑玄曰：“言乐出而不反，而礼有往来。”正义施，式豉反。此第六段，
乐象法章第五段，不以次第而乱升在此段，明礼乐用别也。庾蔚之云：“乐者，所以宣
畅四气，导达情性，功及物而不知其所报，□是出而不反，所以谓施也。礼者，所以通
彼之意，故有往必有来，所以谓报也。”
<br>
<br>　　注②集解郑玄曰：“自由也。”正义此广施也。乐名所起，由民下之心所乐生，非
有所报也。
<br>
<br>　　注③正义此广报也。反犹报也。礼生无名，但是事耳，随时得质文之事而报之。
<br>
<br>　　注④正义闻名知德，若大章是也。
<br>
<br>　　注⑤集解孙炎曰：“作乐者缘民所乐于己之德，若舜之民乐其绍尧，*(也)*周之民
乐其伐纣，而作韶p武也。制礼者本己所由得民心，殷尚质，周尚文是也。”
<br>
<br>　　正义礼报人情而制，随质文之始也。
<br>
<br>　　注⑥正义此以下广言礼以报为体之事。舆，车也。大路，天子之车也。诸侯朝天子，
修其职贡，若有勋劳者，天子赐之大路也。
<br>
<br>　　注⑦正义庾蔚之云：“龙旗九旒，上公之旌。”
<br>
<br>　　注⑧集解公羊传曰：“龟青缘。”何休曰：“缘，甲□也。千岁之龟青□，明乎吉
凶也。”索隐葆与“宝”同，史记多作此字。公羊传“宝龟青缘”，何休以缘为甲裕
千岁之龟青裕明于吉凶。砸舳占反。正义缘，以绢反。
<br>
<br>　　注⑨集解郑玄曰：“赠诸侯，谓来朝将去，送之以礼也。”正义合结上诸事，皆是
天子送诸侯礼也。言五等诸侯朝毕反去，天子赠之大路龙旗宝龟，又送之以牛羊之k也。</span>
<br>
<br>　　乐也者，情之不可变者也；①礼也者，理之不可易者也。②乐统同，③礼别异，④
礼乐之说贯乎人情矣。⑤穷本知变，乐之情也；⑥着诚去伪，礼之经也。⑦礼乐顺天地
之诚，⑧达神明之德，⑨降兴上下之神，⑩而凝是精粗之体，领父子君臣之节。⑾
<br>
<br>　　<span style="font-size:10.5pt;color:'004060'">注①正义此第七章明乐之情，与之符达鬼神，合而不可变也。中有三段，一明礼乐
情达鬼神也，二证礼乐达鬼神之事，三明识礼乐之本可尊也。前第六章明象。象必见情，
故以乐主情。乐变则情变，故云情之不可变也。
<br>
<br>　　注②集解郑玄曰：“理犹事也。”正义礼主事礼别也，故云事之不可易者也。
<br>
<br>　　注③正义解情不变也。统，领也。同，和合之情者也。
<br>
<br>　　注④集解郑玄曰：“统同，同和合也。辨异，异尊卑之位。”正义解事不可易也。
礼别于尊卑之事也。
<br>
<br>　　注⑤正义贯犹通也。言人情莫过于同异，而礼乐能统同辨异，故其说理能通人情。
<br>
<br>　　注⑥正义庾蔚之云：“乐能通和性分，使各不失其所，是穷自然之本也。使人不失
其所守，是知变通之情也。”
<br>
<br>　　注⑦正义着，竹虑反。去，丘吕反。着，明也。经，常也。着明诚信，违去诈伪，
是礼之常行也。
<br>
<br>　　注⑧正义见，胡练反。合明礼乐也。礼出于地，尊卑有序，是见地之情也。乐出于天，远近和合，是见天之情也。
<br>
<br>　　注⑨正义达，通也。礼乐不失，则天降甘露，地出醴泉，是通于神明之德也。
<br>
<br>　　注⑩集解郑玄曰：“降，下也。兴犹出也。”正义乐六变，天神下；八变，地只出：
是兴降上下之神。
<br>
<br>　　注⑾集解郑玄曰：“凝犹成也。精粗谓万物大小也。领犹理治也。”</span>
<br>
<br>　　是故大人举礼乐，则天地将为昭焉。①天地欣合，阴阳相得，②煦妪覆育万物，③
然后草木茂，区萌达，④羽翮奋，角k生，⑤蛰虫昭稣，⑥羽者妪伏，毛者孕鬻，⑦胎
生者不而卵生者不~，⑧则乐之道归焉耳。⑨
<br>
<br>　　<span style="font-size:10.5pt;color:'004060'">注①正义为，于伪反。昭音照。此乐情章第二段，明礼乐能通达鬼神之事。
<br>
<br>　　前既云能通鬼神，此明其事也。大人圣人与天地合德，故举礼乐为教，而天地从之
大明也。
<br>
<br>　　注②正义欣，喜也。合犹蒸也。礼乐化行，故天气下，地气蒸合，阴阳交会，故相
得也。论体谓之天地，论气谓之阴阳也。
<br>
<br>　　注③集解郑玄曰：“气曰煦，体曰妪。”
<br>
<br>　　注④集解郑玄曰：“屈生曰区。”正义区音勾。草木据其成体之茂，区萌据其新牙，
故曰达。达犹出也。曲出曰区，菽豆之属；直出曰萌，稻稷之属也。
<br>
<br>　　注⑤集解郑玄曰：“无曰k。”索隐牛羊有曰角，麋鹿无曰k。正义k，加
客反。羽翮，鸟也。角k，兽也。鸟兽得天地覆育煦妪，故飞者则奋翅翮，走者则生角
k也。
<br>
<br>　　注⑥集解郑玄曰：“昭，晓也。凡蛰虫以发出为晓，更息曰苏。”正义蛰虫得阴阳
煦妪，故皆出地上，如夜得晓，如死更有气也。
<br>
<br>　　注⑦集解郑玄曰：“孕，任也。鬻，生也。”正义伏，房富反。羽，鸟也。毛，兽
也。二气既交，万物生乳，故鸟生卵妪伏之，兽怀孕而生育之也。
<br>
<br>　　注⑧集解郑玄曰：“内败曰。~犹裂也。”正义音读。~音呼觅反。胎生，兽
也。卵生，鸟也。怀任在内而死曰，卵坼不成子曰~。今和气不~也。
<br>
<br>　　注⑨集解孙炎曰：“乐和阴阳，故归此也。”正义庾蔚之云：“一论天地二气，万
物各得其所，乃归于乐耳。”</span>
<br>
<br>　　乐者，非谓黄钟大吕弦歌干扬也，①乐之末节也，②故童者舞之；③布筵席，陈樽
俎，列笾豆，以升降为礼者，④礼之末节也，⑤故有司掌之。⑥乐师辩乎声诗，故北面
而弦；⑦宗祝辩乎宗庙之礼，故后尸；⑧商祝辩乎丧礼，⑨故后主人。⑩是故德成而上，
⑾成而下；⑿行成而先，⒀事成而后。⒁是故先王有上有下，有先有后，然后可以有
制于天下也。⒂
<br>
<br>　　<span style="font-size:10.5pt;color:'004060'">注①集解郑玄曰：“扬，钺也。”索隐郑玄曰：“干，J也。扬，钺也。”则扬与
同。皇侃以扬为举，恐非也。正义此乐情章第三段，明识礼乐本者为尊，识末者为卑，
黄钟大吕之属，故云非谓也。扬，举也，谓举J以舞也。
<br>
<br>　　注②正义黄钟已下，是乐之末节也。
<br>
<br>　　注③正义末事易之，不足贵重，故使童子小儿圩嘀也。
<br>
<br>　　注④正义此亦明末也。用礼之本在着诚去伪，安上理民，不在铺筵席樽俎，升降为
礼之事也。
<br>
<br>　　注⑤正义布筵以下，是礼之末节也。
<br>
<br>　　注⑥集解郑玄曰：“言礼乐之本由人君也。礼本着诚去伪，乐本穷本知变。”正义有司，典礼小官也。末节事易解，不为可重，故小官掌其事也。
<br>
<br>　　注⑦集解王肃曰：“但能别声诗，不知其义，故北面而弦。”郑玄曰：“弦谓鼓琴
瑟。”正义此更引事证乐师晓乐者辩别声诗。声谓歌也。言乐师虽能别歌诗，并是末事，
故北面，言坐处卑也。
<br>
<br>　　注⑧集解郑玄曰：“后尸，居后赞礼仪也。此言知本者尊，知末者卑。”正义此礼
事也。宗祝，太祝，即有司之属也。虽能分别正宗庙之礼，然佐于尸而非为敬之主，为
卑，故在尸后也。
<br>
<br>　　注⑨集解郑玄曰：“商祝，祝习商礼者，商人教以敬于接神。”
 <br>
<br>　　注⑩正义商祝者，殷商之神祝，习商家神礼以相佐丧事，故云辩丧礼。其虽掌丧事
而非发丧之主，故在主人后，言立处贱也。
<br>
<br>　　注⑾正义上谓堂上也。德成谓人君礼乐德成则为君，故居堂上，南面，尊之也。
<br>
<br>　　注⑿正义下，堂下也。艺成谓乐师伎艺虽成，唯识礼乐之末，故在堂下，北面，卑
之也。
<br>
<br>　　注⒀正义行，胡孟反。先犹前也，尸及丧主也。行成谓尸尊而人孝，故为行成。
<br>
<br>　　注⒁集解郑玄曰：“德，三德也。行，三行也。，才伎也。先谓位在上也，后谓
位在下也。”正义事为劣，故为在宗p商二祝也。识尸及主人后也。
<br>
<br>　　注⒂集解郑玄曰：“言尊卑备，乃可制作以为治。”正义故先王使上下前后尊卑分，
乃可制礼作乐，以班于天下也。如周公六年乃为礼也。</span>
<br>
<br>　　乐者，圣人之所乐也，①而可以善民心。其感人深，其风移俗易，故先王着其教焉。②
<br>
<br>　　<span style="font-size:10.5pt;color:'004060'">注①正义此乐施章第三段后也，误在此。“闭淫”之后，又用此章广为象其德，故
云圣人之所以观德也。
<br>
<br>　　注②集解郑玄曰：“谓立司乐以下，使教国子也。”</span>
<br>
<br>　　夫人有血气心知之性，①而无哀乐喜怒之常，②应感起物而动，③然后心术形焉。
④是故志微焦衰之音作，⑤而民思忧；⑥缓慢易繁文简节之音作，⑦而民康乐；⑧粗
厉猛起奋末广贲之音作，⑨而民刚毅；⑩廉直经正⑾庄诚之音作，而民肃敬；⑿宽裕肉
好⒀顺成和动之音作，而民慈爱；⒁流辟邪散狄成涤滥之音作，⒂而民淫乱。⒃
<br>
<br>　　<span style="font-size:10.5pt;color:'004060'">注①正义此第五章名乐言，明乐归趣之事。中有三段：一言人心随王之乐也，二明
前王制正乐化民也，三言邪乐不可化民也。前既以施人，人必应之，言其归趣也。此言
人心随王之乐也。夫人不生则已，既已生，必有血气心知之性也。
<br>
<br>　　注②正义性合五常之行，有喜怒哀乐之分，但其发无常，时随外境所触，故亦无常
也。
<br>
<br>　　注③正义解所有四事之由也。缘外物来感心，心触感来，起动应之，故有上四事也。
<br>
<br>　　注④集解郑玄曰：“言在所以感之也。术，所由也。形犹见也。”
<br>
<br>　　注⑤集解郑玄曰：“志微，意细也。吴公子札曰‘其细已甚’。”
<br>
<br>　　注⑥正义杀音所界反，又色例反。思音先利反。此以下皆言心乐感而应见外事也。
若人君丛脞，情志细劣，其乐音h戚杀急，不舒缓也。音既局促，故民应之而忧也。
<br>
<br>　　注⑦集解郑玄曰：“简节少易也。”
<br>
<br>　　注⑧正义，昌单反。易，以豉反。乐音洛。，绰也。缓，和也。慢，疏也。繁，
文多也。康，和；乐，安也。言人君道德绰和疏易，则乐音多文采与节奏简略，而下民
所以安。
<br>
<br>　　注⑨集解王肃曰：“粗厉，亢厉；猛起，发扬；奋末，浸疾；广贲，广大也。”
<br>
<br>　　注⑩正义粗音□。贲，房粉反，又音坟。粗，略也。厉，严也。猛，刚；起，动也。末，支体也。广，大也。贲，气充也。言人君若性□严刚动而四支奋跃，则乐充大，民应之，所以刚毅也。
<br>
<br>　　注⑾集解孙炎曰：“经，法也。”索隐孙炎曰：“经，法也。”今礼本作“劲”。
<br>
<br>　　注⑿正义经音劲。言人君廉直劲而刚正，则乐音矜严而诚信，民应之，所以肃敬也。
<br>
<br>　　注⒀集解王肃曰：“肉好，言音之洪美。”索隐王肃曰：“肉好言音之洪润。”
<br>
<br>　　注⒁正义肉，仁救反。好，火到反。肉，肥也，谓音如肉之肥。言人君宽容肥好，
则乐音顺成而和动，民应之，所以慈爱也。
<br>
<br>　　注⒂集解王肃曰：“狄成，言成而似夷狄之音也。涤，放荡；滥，僭差也。”
<br>
<br>　　索隐王肃曰：“狄成，言成而似夷狄之音也。”
<br>
<br>　　注⒃正义辟，疋亦反。邪音斜。狄音惕。狄，涤，皆往来疾速也。往来速而成，故
云狄成；往来疾而僭滥，故云涤滥也。言君上流淫纵僻，回邪放散，则乐音有往来速疾
僭差之响，故民应之而淫乱也。心本无此六事，由随乐而起也。</span>
<br>
<br>　　是故先王本之情性，①稽之度数，制之礼义，②合生气之和，道五常之行，③使之
阳而不散，阴而不密，④刚气不怒，柔气不慑，⑤四畅交于中而发作于外，⑥皆安其位
而不相夺也。⑦然后立之学等，⑧广其节奏，省其文采，⑨以绳德厚也。⑩类小大之称，
⑾比终始之序，⑿以象事行，⒀使亲疏贵贱长幼男女之理皆形见于乐：⒁故曰“乐观其
深矣”。⒂
<br>
<br>　　<span style="font-size:10.5pt;color:'004060'">注①正义此乐言章第二段也。前言民随乐变，此言先王制正乐化民也。言圣人制乐，
必本人之性情也。
<br>
<br>　　注②正义稽，考也。制乐又考天地度数为之，如律吕应十二月，八音应八风之属也。
<br>
<br>　　注③集解郑玄曰：“生气，阴阳也。五常，五行也。”正义道音导。行，胡孟反。
合，应也。
<br>
<br>　　注④集解郑玄曰：“密之言闭也。”正义阳谓禀阳气多人也。阳气舒散，人禀阳多
则奢；阴气闭密，人禀阴多则缜密。今以乐通二者之性，皆使中和，故阳者不散，阴者
不密也。
<br>
<br>　　注⑤集解郑玄曰：“慑犹恐惧也。”正义慑，之涉反，惧也。性刚者好怒，柔者好
惧。今以乐和，使各得其所，不至怒惧也。
<br>
<br>　　注⑥正义四，阴p阳p刚p柔也。畅，通也。交，互也。中，心也。今以乐调和四
事，通畅交互于中心，而行用举动发于外，不至散密怒慑者也。
<br>
<br>　　注⑦正义此结乐为本情性之事也。闭阳开阴，抑刚引柔，悉使中庸，故天下安其位，
无复相侵夺之也。
<br>
<br>　　注⑧集解郑玄曰：“等，差也。各用其材之差学之也。”正义前用乐陶情和畅，然
后乃以乐语乐舞二事教之，民各随己性才等差而学之，以备分也。
<br>
<br>　　注⑨集解郑玄曰：“广，增习之也。省犹审*(习之)*也。文采谓节奏合也。”
<br>
<br>　　注⑩集解郑玄曰：“绳犹度也。”王肃曰：“绳，法也。法其德厚也。”
<br>
<br>　　注⑾集解孙炎曰：“作乐器大小称十二律。”索隐类，今礼作“律”。孙炎曰“作
乐器小大称十二律”也。
<br>
<br>　　注⑿集解郑玄曰：“始于宫，终于羽。”
<br>
<br>　　注⒀集解郑玄曰：“宫为君，商为臣。”
<br>
<br>　　注⒁正义此结本人之情，以下缘本而教亲疏。以下之理悉章着乐功，使闲者皆知而
见辑睦情也。
<br>
<br>　　注⒂正义此引古语证观感人之深矣。</span>
<br>
<br>　　土敝则草木不长，水烦则鱼鳖不大，①气衰则生物不育，②世乱则礼废而乐淫。③
是故其声哀而不庄，乐而不安，④慢易以犯节，⑤流湎以忘本。⑥广则容奸。⑦狭则思欲，⑧感涤荡之气而灭平和之德，⑨是以君子贱之也。⑩
<br>
<br>　　<span style="font-size:10.5pt;color:'004060'">注①正义此乐言章第三段，言邪乐不可化民。将言邪乐之由，故此前以天地为譬，
此以地为譬也。敝犹劳熟，烦犹数搅动也。土过劳熟，水过挠动，则草木鱼鳖不长大也。
<br>
<br>　　注②正义此以天譬也。气者，天时气也。气者衰微，则生物不复成遂也。
<br>
<br>　　注③正义此合譬也。世谓时世。乱，其礼不备，乐不节，故流淫过度。水土劳敝，
则草木鱼鳖不长大，如时世浊乱之礼乐，不可为化矣。
<br>
<br>　　注④正义乐音洛。此证乐淫之事也。淫乐则声哀而无庄，故虽奏以自乐，必致倾危，
非自安之道，故云乐而不安。若关雎“乐而不淫，哀而不伤”，则是有庄敬而安者也。
<br>
<br>　　注⑤正义易，以豉反。言无庄敬*[也]*。慢易*(也)*无节奏，故云犯节也。即是哀而不庄也。
<br>
<br>　　注⑥正义湎音沔。靡靡无穷，失于终止，故言忘本，即乐而不安之义也。
<br>
<br>　　注⑦正义言淫慝礼乐，声无节也。广，声缓也。容，含也。其声缓者，则含容奸伪
也。
<br>
<br>　　注⑧集解王肃曰：“其音广大，则容奸伪；其狭者，则使人思利欲也。”正义狭，
声急也。其声急者，则思欲攻之也。
<br>
<br>　　注⑨正义感，动也。言此恶乐能动善人涤荡之善气，使失其所，而灭善人平和之德
也。
<br>
<br>　　注⑩正义君子用乐调和，是故贱于动灭平和之气也。</span>
<br>
<br>　　凡奸声感人而逆气应之，①逆气成象②而淫乐兴焉。③正声感人而顺气应之，顺气
成象而和乐兴焉。④倡和有应，⑤回邪曲直各归其分，⑥而万物之理以类相动也。⑦
<br>
<br>　　<span style="font-size:10.5pt;color:'004060'">注①正义此第六章名乐象也。本第八，失次也。明人君作乐，则天地必法象应之。
中有五段：一明淫乐正乐俱能成象；二明君子所从正乐；三明邪正皆有本，非可假伪；
四证第三段有本不伪之由；五明礼乐之用。前有证，故明其用别也。今此明淫正二乐俱
能成象，故先言淫乐为习应人事也。言君奏奸声之乐以感动人民，则天地应之而生逆乱
之气也。
<br>
<br>　　注②集解郑玄曰：“成象谓人乐习之也。”
<br>
<br>　　注③正义兴，生也。若逆气流行于世而民又习之为法，故云成象。既习乱为法，故
民之乐声生于淫佚也。
<br>
<br>　　注④正义言顺气流行，民习成法，故乐声亦生于和也。
<br>
<br>　　注⑤正义倡音昌尚反。和，胡卧反。君唱之，天地和之，民应之，故云唱和有应也。
<br>
<br>　　注⑥正义分，房问反。此是有应也。回邪，不正也。曲，折也。直，不邪也。言相应和，表直影正，表曲影邪，各归其分也。
<br>
<br>　　注⑦正义奸声致慝，正响招顺，是以天下万物之理，各随君善恶，以类而相动也。</span>
<br>
<br>　　是故君子反情以和其志，①比类以成其行。②奸声乱色不留聪明，淫乐废礼不接于
心术，惰慢邪辟之气不设于身体，③使耳目鼻口心知百体皆由顺正，以行其义。④然后
发以声音，文以琴瑟，⑤动以干戚，饰以羽旄，从以箫管，⑥奋至德之光，⑦动四气之
和，⑧以着万物之理。⑨是故清明象天，广大象地，终始象四时，周旋象风雨；⑩五色
成文而不乱，八风从律而不奸，百度得数而有常；⑾小大相成，⑿终始相生，⒀倡和清
浊，代相为经。⒁故乐行而伦清，⒂耳目聪明，⒃血气和平，⒄移风易俗，天下皆
宁。⒅故曰“乐者乐也”。⒆君子乐得其道，⒇小人乐得其欲。(21)以道制欲，
则乐而不乱；(22)以欲忘道，则惑而不乐。(23)是故君子反情以和其志，(24)广
乐以成其教，(25)乐行而民乡方，(26)可以观德矣。(27)
<br>
<br>　　<span style="font-size:10.5pt;color:'004060'">注①集解郑玄曰：“反犹本也。”正义此乐象章第二段也，明君子从正乐也。
<br>
<br>　　君子，人君也。反犹本也。民下所习既从于君，故君宜本情，不使流宕，以自安和
其志也。
<br>
<br>　　注②正义行，胡孟反。万物之理以类相动，故君子比于正类以成己行也。
<br>
<br>　　注③正义此以下皆反情性之类事也。术，道也。既本情和志，又比类成行，故奸声
乱色不留视听，淫乐秽礼不与心道相接，惰慢邪僻不设置己身也。声色是事，故云聪明，
而气无形，故于身为设也。
<br>
<br>　　注④正义百体谓身体百节。既不行奸乱已下诸事，故能使诸行并由顺正以行其德，
美化其天下也。不留聪明于奸声乱色，故耳目得顺正也。不用心术接淫慝礼乐，故心知
得顺正也。不设身于邪僻，故百体得顺正也。不言鼻口者，嗜不一也，亦因戒臭味顺正
也。
<br>
<br>　　注⑤正义其身已正，故然后乃可制乐为化，故用歌之音声内发己之德，用琴瑟之响
外发己之行。歌者在上，此是堂上之乐，故前明之也。
<br>
<br>　　注⑥正义又用干戚羽旄箫管，从而播之。丝竹在下，此是堂下之乐，故后明之也。
<br>
<br>　　注⑦索隐孙炎曰：“至德之光，天地之道也。”
<br>
<br>　　注⑧索隐孙炎曰：“四气之和，四时之化。”
<br>
<br>　　注⑨集解孙炎曰：“奋，发也。至德之光，天地之道也。四气之和，四时之化也。
着犹诚也。”
<br>
<br>　　注⑩集解王肃曰：“清明广大，终始周旋，皆乐之节奏容仪发动也。”正义历解乐
所以能通天地。言歌声清明，是象天气也。广大谓钟鼓有形质，是象地形也。谓奏歌周
而复始，如四时循环也，若乐六变九变是也。谓舞人回旋，如风雨从天而下。
<br>
<br>　　注⑾集解郑玄曰：“五色，五行也。八风从律，应节至也。百度，百刻也。言日月昼夜不失正也。”王肃曰：“至乐之极，能使然耳。”
<br>
<br>　　注⑿正义大小谓月晦小大相通以成岁也。贺`云：“十二月律互为宫羽而相成也。”
<br>
<br>　　注⒀正义岁月终而更始也。贺`云：“五行宫商，迭相为终始也。”
<br>
<br>　　注⒁集解郑玄曰：“清谓蕤宾至应钟也。浊谓黄钟至仲吕也。”正义代，更也。经，
常也。日月半岁阴阳更相为常也，即还相为宫也。
<br>
<br>　　注⒂集解郑玄曰：“伦谓人道也。”正义谓上正乐之行也，谓下事张本也，即乐行
之事也。由正乐既行，故人伦之道清也。
<br>
<br>　　注⒃正义不视听奸乱，故视听聪明。
<br>
<br>　　注⒄正义口鼻心知百体皆由从正，故血气和平。
<br>
<br>　　注⒅正义既皆由从正以行其义，故风移俗革，天下阴阳皆安宁。移是移徙之名，易
是改易之称也。文王之国自有文王之风，桀纣之邦亦有桀纣之风。桀纣之后，文王之风
被于纣民，易前之恶俗，从今之善俗。上行谓之风，下习谓之俗。
<br>
<br>　　注⒆正义引旧语乐名，广证前事也。前事邪正之乐虽异，并是其人所乐，故名曰乐
也。
<br>
<br>　　注⒇正义虽其人所乐而名为乐，而人心不同，故所乐有异*(有异)*而名通，故
皆名乐。君子，尧舜也。道谓仁义，故制乐亦仁义也。
<br>
<br>　　注(21)正义小人，桀纣也，人欲，邪淫也。
<br>
<br>　　注(22)正义若君子在上，小人在下，君子乐用仁义以制小人之欲，则天下安乐而
不敢为乱也。
<br>
<br>　　注(23)集解郑玄曰：“道谓仁义也，欲谓邪淫也。”正义若小人在上，君子在下，
则小人肆纵其欲，忘正道，而天下从化，皆为乱惑，不得安乐。
<br>
<br>　　注(24)正义若以道制欲则是君子，以欲忘道则为小人，故君子之人本情修性以和
其志，不使逐欲忘道，反情以至其行也。
<br>
<br>　　注(25)正义内本情和志而外又广于乐，以成其教，然后发以声音，以着万物之理
也。
<br>
<br>　　注(26)集解郑玄曰：“方犹道也。”正义君上内和志行，乐教流行，故民皆向君
子之道，即仁义制欲者，故乐行而伦清，以至天下安宁也。
<br>
<br>　　注(27)正义结乐使人知上之事，故观知其德也。</span>
<br>
<br>　　德者，性之端也；①乐者，德之华也；②金石丝竹，乐之器也。③诗，言其志也；
④歌，咏其声也；⑤舞，动其容也：⑥三者本乎心，然后乐气从之。⑦是故情深而文明，
⑧气盛而化神，⑨和顺积中而英华发外，唯乐不可以为伪。⑩
<br>
<br>　　<span style="font-size:10.5pt;color:'004060'">注①正义此乐象章第三段，明邪正有本，皆不可伪也。德，得理也。性之端，本也。
言人禀生皆以得理为本也。
<br>
<br>　　注②正义得理于内，乐为外，故云德华也。
<br>
<br>　　注③正义历解饰所须也。乐为德华，若莫之能用，故须金石之器也。
<br>
<br>　　注④正义前金石为器，须用诗述申其志，志在心，不术不畅，故用诗述之也。
<br>
<br>　　注⑤正义若直述其志，则无酝藉之美，故又长言歌咏，使声音之美可得而闻之也。
<br>
<br>　　注⑥正义若直咏歌未畅，故又举手蹈足以动其形容也。
<br>
<br>　　注⑦正义三者，志p声p容也。乐气，诗p歌p舞也。君子前有三德为本乎心，后
乃诗歌舞可观，故云然后乐气从之也。
<br>
<br>　　注⑧正义德为性本，故曰情深也。乐为德华，故云文明。
<br>
<br>　　注⑨正义歌p舞p蹈，乐气从之，故云气盛。天下咸宁，故曰化神也。
<br>
<br>　　注⑩集解郑玄曰：“三者，本志也，声也，容也。言无此本于内，则不能为乐耳。”
正义内外符合而无有虚假，不可以为伪也。</span>
<br>
<br>　　乐者，心之动也；①声者，乐之象也；②文采节奏，声之饰也。③君子动其本，④
乐其象，⑤然后治其饰。⑥是故先鼓以警戒，⑦三步以见方，⑧再始以着往，⑨复乱以
饬归，⑩奋疾而不拔，*(也)*⑾极幽而不隐。⑿独乐其志，不厌其道；⒀备举其道，不
私其欲。⒁是以情见而义立，⒂乐终而德尊；⒃君子以好善，小人以息过：⒄故曰“生
民之道，乐为大焉”。⒅
<br>
<br>　　<span style="font-size:10.5pt;color:'004060'">注①正义此乐象章第四段也，明证前第三段乐本之事。缘有前境可乐，而心动应之，
故云乐者心之动也。
<br>
<br>　　注②正义象，法也。乐舞无声则不彰，故声为乐之法也。
<br>
<br>　　注③正义若直有声而无法度，故须文采节奏，声之仪饰也。
<br>
<br>　　注④正义本，德也。心之动必应德也。
<br>
<br>　　注⑤正义德行必应法也。
<br>
<br>　　注⑥正义饰，文采节奏也。前动心有德，次行乐有法，然后乃理其文饰也。
<br>
<br>　　注⑦集解郑玄曰：“将奏乐，先击鼓以警戒也。”正义此引武王伐纣之事，证前
有德后有饰也。武王圣人，是前有德也；而用此节奏，是后有饰也。先鼓者，为武王伐
纣，未战之前，鸣皮鼓以警戒，使军逆备也。今作武乐者，未奏之前鸣皮鼓以敕人使
豫备具也，是明志后有事也。
<br>
<br>　　注⑧集解郑玄曰：“将舞必先三举足，以见其舞之渐也。”王肃曰：“舞武乐三步
为一节者，以见伐道也。”正义见，胡练反。三步，足三步也。见方谓方战也。武王伐
纣，未战之前，兵士乐奋其勇，出军阵前三步，示勇气方将战也，今作乐象之。缵列毕
而壅呓欲郏先举足三顿为步，以表方将壑势也。
<br>
<br>　　注⑨集解郑玄曰：“武舞再更始，以明伐纣时再往也。”正义着，竹虑反。再始谓
两过为始也。着，明也。文王受命十一年，而武王除丧，军至孟津观兵，曰“纣未可伐
也”，乃还师，是一始也。至十三年，更兴师伐之，是再始也。今舞武者，前成列将欲
舞而不郏是一始也。去复更来，是二过始，明象武王再往，故云再始着往也。
<br>
<br>　　注⑩集解郑玄曰：“谓鸣铙而退，明以整归也。”正义复者，伏也。饬音□。
<br>
<br>　　复乱者，纣凶乱而安复之。饬归者，武王伐纣胜，鸣金铙整武而归也。以去奏皮鼓，
归奏金铙者，皮，文也，金，武也，初示文德，使纣自改之则不伐，纣既不改，因而用
兵，用兵既竟，故鸣金铙而归，示用已竟也。今奏武郏初皮鼓警，末鸣铙以归，象
伐纣已竟也。铙，镫铎也。
<br>
<br>　　注⑾集解王肃曰：“舞虽奋疾而不失节，若树木得疾风而不拔。”正义谓舞形也。
奋，迅；疾，速也。拔，倾侧也。伐纣时士卒欢喜，奋迅急速，以尚威势，猛而不倾侧
也。今武舞亦奋迅急而速，不倾倒象。
<br>
<br>　　注⑿集解郑玄曰：“极幽谓歌也。”正义皆谓文采节奏也。
<br>
<br>　　注⒀集解王肃曰：“乐能使仁人独乐其志，不厌倦其道也。”正义言武王诸将，人
各忻悦，象武王有德，天下之志并无厌*(干戈)*[仁义]君臣之道。
<br>
<br>　　注⒁正义缘人人不厌，故作乐者事事法之。欲备举武王之道耳，非为私情之所欲也。
<br>
<br>　　注⒂正义不厌武王之道，其情既见，则不私其欲，义亦立也。
<br>
<br>　　注⒃正义为乐之理既终，是象德之事，其德亦尊显也。
<br>
<br>　　注⒄正义乐理周足，象德可尊，以此教世，何往而不可，君子闻之则好善，小人闻
之则改过也。
<br>
<br>　　注⒅正义此引旧语，结乐道之为大。</span>
<br>
<br>　　君子曰：礼乐不可以斯须去身。①致乐以治心，②则易直子谅之心油然生矣。③易
直子谅之心生则乐，乐则安，安则久，久则天，天则神。天则不言而信，神则不怒而威。
④致乐，以治心者也；⑤致礼，以治躬者也。⑥治躬则庄敬，庄敬则严威。⑦心中斯须
不和不乐，而鄙诈之心入之矣；⑧外貌斯须不庄不敬，而慢易之心入之矣。⑨故乐也者，
动于内者也；礼也者，动于外者也。乐极和，礼极顺。内和而外顺，则民瞻其颜色而弗
与争也，望其容貌而民不生易慢焉。德辉动乎内而民莫不承听，理发乎外而民莫不承顺，
⑩故曰“知礼乐之道，举而错之天下无难矣”。⑾
<br>
<br>　　<span style="font-size:10.5pt;color:'004060'">注①正义此第十章名为乐化章第十，以化民，故次宾牟贾成第十也。其章中皆言乐
陶化为善也。凡四段：一明人生礼乐恒与己俱也；二明礼乐不可偏用，各有一失也；三
明圣人制礼作乐之由也；四明圣人制礼作乐，天下服从。此初段，人生礼乐恒与己俱也。
恒故能化，化故在前也，引君子之言以张本也。斯须，俄顷也。失之者死，故俄顷不可
去身者也。
<br>
<br>　　注②集解郑玄曰：“致犹深审也。乐由中出，故治心也。”
<br>
<br>　　注③集解王肃曰：“易，平易；直，正直；子谅，爱信也。”郑玄曰：“油，新生
好貌。”
<br>
<br>　　注④集解郑玄曰：“若善心生则寡于利欲，寡于利欲则乐矣。志明行成，不言而见
信，如天也；不怒而见畏，如神也。”
<br>
<br>　　注⑤正义结所由也。有威信，由于深审乐以结心之故。
<br>
<br>　　注⑥正义前明乐治心，今明礼检蟆Ｈ羯钌笥诶褚灾紊恚则庄敬也。郑玄云“礼自
外作，故治身也。”
<br>
<br>　　注⑦集解郑玄曰：“礼自外作，故治身也。”正义既身庄敬俨然，人望而畏之，是
威严也。治内难见，发明乐句多；治外易观，发明礼句少，而又结也。
<br>
<br>　　注⑧集解郑玄曰：“谓利欲生也。”
<br>
<br>　　注⑨集解郑玄曰：“易，轻易也。”
<br>
<br>　　注⑩集解郑玄曰：“德辉，颜色润泽也。理，容貌进止也。”孙炎曰：“德辉，明
惠也。理，言行也。”
<br>
<br>　　注⑾正义错，七故反。引旧证民莫不承听，莫不承顺也。圣王有能详审极致礼乐之
道，举而措之于天下，天下悉从，无难为之事也。</span>
<br>
<br>　　乐也者，动于内者也；礼也者，动于外者也。①故礼主其谦，②乐主其盈。③礼谦而进，以进为文；④乐盈而反，以反为文。⑤礼谦而不进，则销；乐盈而不反，则放。⑥故礼有报⑦而乐有反。⑧礼得其报则乐，乐得其反则安。礼
之报，乐之反，其义一也。⑨
<br>
<br>　　<span style="font-size:10.5pt;color:'004060'">注①正义此乐化章第二段也。明礼乐不可偏用，各有一失，既方明所失，故前更言
其所发外内不同也。动亦感触。
<br>
<br>　　注②集解郑玄曰：“人所倦也。”王肃曰：“自谦损也。”索隐王肃曰：“自谦慎
也。”
<br>
<br>　　注③集解郑玄曰：“人所欢也。”王肃曰：“充气志也。”
<br>
<br>　　注④集解郑玄曰：“进者谓自勉强也。文犹美也，善也。”王肃曰：“礼自减损，
所以进德修业也。”
<br>
<br>　　注⑤集解郑玄曰：“反谓自抑止也。”王肃曰：“乐充气志而反本也。”
<br>
<br>　　注⑥集解郑玄曰：“放淫于声乐，不能止也。”
<br>
<br>　　注⑦集解孙炎曰：“报谓礼尚往来，以劝进之。”王肃曰：“礼自减损，而以进为
报也。”
<br>
<br>　　注⑧集解孙炎曰：“反谓曲终还更始。”索隐孙炎曰“反谓曲终还更始”也。
<br>
<br>　　注⑨集解郑玄曰：“俱起立于中，不销不放。”</span>
<br>
<br>　　夫乐者乐也，人情之所不能免也。①乐必发诸声音，形于动静，人道也。②声音动
静，性术之变，尽于此矣。③故人不能无乐，乐不能无形。④形而不为道，不能无乱。
先王恶其乱，故制雅颂之声以道之，使其声足以乐而不流，使其文足以纶而不息，⑤使
其曲直繁省廉肉节奏，⑥足以感动人之善心而已矣，不使放心邪气得接焉，是先王立乐
之方也。⑦是故乐在宗庙之中，君臣上下同听之，则莫不和敬；在族长乡里之中，长幼
同听之，则莫不和顺；在闺门之内，父子兄弟同听之，则莫不和亲。故乐者，审一以定
和，比物以饰节，节奏合以成文，⑧所以合和父子君臣，附亲万民也，是先王立乐之方
也。故听其雅颂之声，志意得广焉；⑨执其干戚，习其俯仰诎信，容貌得庄焉；行其缀
兆，⑩要其节奏，⑾行列得正焉，进退得齐焉。故乐者天地之齐，中和之纪，⑿人情之
所不能免也。
<br>
<br>　　<span style="font-size:10.5pt;color:'004060'">注①正义此乐化章第三段也。明圣人所以制乐，由人乐于歌舞，故圣人制乐以和乐
之，故云乐者乐也。但欢乐是人所贪，贪不能自止，故云人情也。
<br>
<br>　　注②集解郑玄曰：“人道，人之所为也。”
<br>
<br>　　注③集解郑玄曰：“不可过。”
<br>
<br>　　注④集解郑玄曰：“形，声音动静也。”
<br>
<br>　　注⑤集解郑玄曰：“文，篇辞也。息，销也。”
<br>
<br>　　注⑥集解郑玄曰：“曲直，歌之曲折；繁省廉肉，声之洪杀也。”
<br>
<br>　　注⑦集解郑玄曰：“方，道也。”
<br>
<br>　　注⑧集解郑玄曰：“审一，审其人声也。比物谓杂金革土匏之属以成文，五声八音
克谐，相应和也。”
<br>
<br>　　注⑨正义前云先王制之声音，形于动静，故此证其事也。此是发于声音也。民听正声，得益盛德之美，志意得广大也。
<br>
<br>　　注⑩集解郑玄曰：“缀，表也，所以表行列也。”
<br>
<br>　　注⑾集解郑玄曰：“要犹会也。”
<br>
<br>　　注⑿集解郑玄曰：“纪，总要之名。”</span>
<br>
<br>　　夫乐者，先王之所以饰喜也；①军旅a钺者，先王之所以饰怒也。故先王之喜怒皆
得其齐矣。喜则天下和之，怒则暴乱者畏之。先王之道礼乐可谓盛矣。
<br>
<br>　　<span style="font-size:10.5pt;color:'004060'">注①正义此乐化章第四段也。明乐唯圣人在上者制作，天下乃从服也。若内有喜，
则外歌舞以饰之，故云先王以乐饰喜也。</span>
<br>
<br>　　魏文侯问于子夏曰：①“吾端冕而听古乐②则唯恐卧，听郑]之音则不知倦。敢问
古乐之如彼，何也？新乐之如此，何也？”
<br>
<br>　　<span style="font-size:10.5pt;color:'004060'">注①正义此章第八，明文侯问也。文侯故晋大夫毕万之后，见子夏而问于乐也。
<br>
<br>　　注②集解郑玄曰：“端，玄衣也。古乐，先王之正乐。”正义此文侯问事也。</span>
<br>
<br>　　端冕谓玄冕。凡冕服，其制正幅袂二尺二寸，故称端也。着玄冕衣与玄端同色，故
曰端冕听古乐也。此当是庙中听乐。玄冕，祭服也。
<br>
<br>　　子夏答曰：“今夫古乐，进旅而退旅，①和正以广，②弦匏笙簧合守拊鼓，③始奏
以文，止乱以武，④治乱以相，讯疾以雅。⑤君子于是语，于是道古，修身及家，平均
天下：此古乐之发也。今夫新乐，进俯退俯，⑥奸声以淫，溺而不止，⑦及优侏儒，⑧
D杂子女，不知父子。⑨乐终不可以语，不可以道古：此新乐之发也。⑩今君之所问者
乐也，所好者音也。⑾夫乐之与音，相近而不同。”⑿
<br>
<br>　　<span style="font-size:10.5pt;color:'004060'">注①集解郑玄曰：“旅犹俱也。俱进俱退，言其齐一也。”正义子夏之答凡有三，
初则举古礼，次新乐以酬问意，又因更别说以诱引文侯，欲使更问也。此是答述古乐之
情。旅，也。
<br>
<br>　　注②集解郑玄曰：“无奸声也。”
<br>
<br>　　注③集解郑玄曰：“合，皆也。言皆待击鼓乃作也。拊者，以韦为表，装之以嗳
也。”正义拊音敷武反。拊，一名相。亦奏古笙乐也。弦，琴也。匏，瓠属也，四十六
簧；笙十九至十三簧也。簧，施于匏笙之管端者也。合，会也。
<br>
<br>　　守，待也。拊者，皮为之，以嗳实如革囊也，用手抚之鼓也。言奏弦匏笙簧之时，
若欲令堂上作乐则抚拊，堂上乐工闻抚拊乃弦歌也。若欲令堂下作乐则击鼓，堂下乐工
闻鼓乃吹管播乐也。言弦匏笙簧皆待拊为节，故言会守拊鼓也。
<br>
<br>　　注④集解郑玄曰：“文谓鼓，武谓金也。”
<br>
<br>　　注⑤集解孙炎曰：“整其乱行，节之以相；赴敌迅疾，趋之以雅。”郑玄曰：“相即拊也，亦以节乐。雅亦乐器名，状如漆c，中有椎。”
<br>
<br>　　注⑥集解郑玄曰：“俯犹曲也。言不齐一也。”正义此第二述杂乐也。俯，曲也。
新乐行列不齐，进退曲也。
<br>
<br>　　注⑦集解王肃曰：“奸声淫，使人溺而不能自止。”
<br>
<br>　　注⑧集解王肃曰：“俳优短人也。”
<br>
<br>　　注⑨集解郑玄曰：“D，猕猴也。言舞者如猕猴戏，乱男女尊卑也。”
<br>
<br>　　注⑩正义此结新乐答也。
<br>
<br>　　注⑾正义此第三段，诱引文侯更问前故说此句，言文侯所问乃是乐，而好铿j之音，
非律吕克谐之正乐也。
<br>
<br>　　注⑿集解郑玄曰：“铿j之类皆为音，应律乃为乐。”</span>
<br>
<br>　　文侯曰：“敢问如何？”①
<br>
<br>　　<span style="font-size:10.5pt;color:'004060'">注①集解郑玄曰：“欲知音乐异意。”</span>
<br>
<br>　　子夏答曰：“夫古者天地顺而四时当，①民有德而五谷昌，疾M不作而无n祥，此
之谓大当。②然后圣人作为父子君臣以为之纪纲，纪纲既正，天下大定，天下大定，然
后正六律，和五声，弦歌诗颂，此之谓德音，德音之谓乐。诗曰：‘莫其德音，其德克明，克明克类，克长克君。王此大邦，克顺克俾。③俾于文王，其德靡悔。既受帝祉，施于孙子。’此之谓也。④今君之所好者，其溺音与？”⑤
<br>
<br>　　<span style="font-size:10.5pt;color:'004060'">注①正义当，丁浪反。此答古乐之由也。天地从，四时当，圣人在上故也。
<br>
<br>　　注②集解郑玄曰：“当谓不失其所也。”
<br>
<br>　　注③集解郑玄曰：“德正应和曰莫。照临四方曰明。勤施无私曰类。教诲不倦曰长。
庆赏刑威曰君。慈和服曰顺。俾当为‘比’，择善而从之曰比。”
<br>
<br>　　注④集解郑玄曰：“施，延也。言文王之德皆能如此，故受天福，延及后世。”
<br>
<br>　　注⑤集解郑玄曰：“言无文王之德，则所好非乐。”</span>
<br>
<br>　　文侯曰：“敢问溺音者何从出也？”
<br>
<br>　　子夏答曰：“郑音好滥淫志，①宋音燕女溺志，②]音趣数烦志，③齐音骜辟骄志，
四者皆淫于色而害于德，是以祭祀不用也。④诗曰：‘肃雍和鸣，先祖是听。’夫肃肃，
敬也；雍雍，和也。夫敬以和，何事不行？⑤为人君者，谨其所好恶而已矣。君好之则
臣为之，上行之则民从之。诗曰：‘诱民孔易’，此之谓也。⑥然后圣人作为P鼓H
埙Y，⑦此六者，德音之音也。⑧然后钟磬竽瑟以和之，干戚旄狄以舞之。此所以祭先
王之庙也，所以献荬S酢也，所以官序贵贱各得其宜也，⑨此所以示后世有尊卑长幼序
也。钟声铿，铿以立号，⑩号以立横，⑾横以立武。君子听钟声则思武臣。石声n，⑿
n以立别，⒀别以致死。君子听磬声则思死封疆之臣。丝声哀，哀以立廉，⒁廉以立志。
君子听琴瑟之声则思志义之臣。竹声滥，⒂滥以立会，会以聚。君子听竽笙箫管之声
则思畜聚之臣。鼓鼙之声，以立动，动以进。君子听鼓鼙之声则思将帅之臣。⒃
君子之听音，非听其铿j而已也，彼亦有所合之也。”⒄
<br>
<br>　　<span style="font-size:10.5pt;color:'004060'">注①集解郑玄曰：“滥，滥窃奸声也。”正义子夏历述四国之所由以答文侯也。
<br>
<br>　　注②集解王肃曰：“燕，欢悦。”
<br>
<br>　　注③集解孙炎曰：“趣数，音促速而数变也。”郑玄曰：“烦，劳也。”
<br>
<br>　　注④集解郑玄曰：“言四国出此溺音。”
<br>
<br>　　注⑤集解郑玄曰：“古者乐敬且和，故无事而不用，溺音无所施。”
<br>
<br>　　注⑥集解郑玄曰：“诱，进也。孔，甚也。言民从君之所好恶，进之于善无难也。”
<br>
<br>　　注⑦集解郑玄曰：“H谓?。”索隐埙，以土为之，大如鹅子，形似锤，吹之
为声。}，以竹为之，六孔，一孔上出名翘，横吹之，今之横笛是也。诗云“伯氏吹埙，
仲氏吹篪”是也。
<br>
<br>　　注⑧集解郑玄曰：“六者为本，以其声质。”
<br>
<br>　　注⑨集解郑玄曰：“官序贵贱，谓尊卑乐器列数有差。”
<br>
<br>　　注⑩集解郑玄曰：“号令，所以警也。”王肃曰：“钟声高，故以之立号也。”
<br>
<br>　　注⑾集解郑玄曰：“横，充也。谓气作充满。”
<br>
<br>　　注⑿集解王肃曰：“声果劲。”
<br>
<br>　　注⒀集解郑玄曰：“谓分明于节义。”
<br>
<br>　　注⒁集解郑玄曰：“廉，廉隅。”
<br>
<br>　　注⒂集解王肃曰：“滥，会诸音。”
<br>
<br>　　注⒃集解郑玄曰：“闻嚣则人意动作也。”
<br>
<br>　　注⒄集解郑玄曰：“以声合己志。”</span>
<br>
<br>　　宾牟贾侍坐于孔子，①孔子与之言，及乐，曰：“夫武之备戒之已久，何也？”②
<br>
<br>　　<span style="font-size:10.5pt;color:'004060'">注①正义此第九章。名宾牟贾问者，盖孔子之问本为牟贾而设，故云牟贾问也。
<br>
<br>　　注②集解郑玄曰：“武谓周舞也。备戒，击鼓警也。”正义此孔子问牟贾及乐之
事，凡问有五，此其一也。备戒者，谓将欲作乐前鸣鼓警戒，使乐人各备容仪。言初欲
奏乐时既已备戒，使有节奏，故令武壅弑附湟丫谩Ｒ善涑倬茫故问之也。</span>
<br>
<br>　　答曰：“病不得其也。”①
<br>
<br>　　<span style="font-size:10.5pt;color:'004060'">注①集解郑玄曰：“病犹忧也。以不得心为忧，忧其难。”正义牟贾答也。</span>
<br>
<br>　　亦有五，而二答是，三答非。今答是也。言武王伐纣时忧不得心，故前鸣鼓戒，久之乃出战也。故令舞者久久乃出，象武王忧不得心故也。“永叹之，淫液之，何也？”①
<br>
<br>　　<span style="font-size:10.5pt;color:'004060'">注①集解郑玄曰：“永叹，淫液，歌迟之也。”正义此第二问也。</span>
<br>
<br>　　答曰：“恐不逮事也。”①
<br>
<br>　　<span style="font-size:10.5pt;color:'004060'">注①集解郑玄曰：“逮，及也。事，伐事也。”正义此答亦是也。言士望武王欲伐速，恒恐不及伐事之机，故有永叹淫液之声。
<br>
<br>　　“发扬蹈厉之已蚤，何也？”①
<br>
<br>　　<span style="font-size:10.5pt;color:'004060'">注①集解王肃曰：“厉，疾也。备戒虽久，至其发作又疾也。”正义第三问也。</span>
<br>
<br>　　发，初也。扬，举袂也。蹈，顿足蹋地。厉，颜色勃然如战色也。问乐舞何意发初
扬袂，又蹈顿足蹋地，勃然作色，何忽如此*(何)*也。
<br>
<br>　　答曰：“及时事也。”①
<br>
<br>　　<span style="font-size:10.5pt;color:'004060'">注①集解郑玄曰；“时至，武事当施也。”王肃曰：“欲令之事各及时。”正义此
答非也。牟贾意言发扬蹈厉象武王一人意欲及时之事，故早为此也。郑亦随贾意注之也。</span>
<br>
<br>　　“武坐致右宪左，何也？”①
<br>
<br>　　<span style="font-size:10.5pt;color:'004060'">注①集解王肃曰：“右膝至地，左膝去地也。”正义宪音轩。第四问也。坐，跪也。
致，至也。轩，起也。问舞人何忽有时而跪也。</span>
<br>
<br>　　答曰：“非武坐也。”①
<br>
<br>　　<span style="font-size:10.5pt;color:'004060'">注①集解郑玄曰：“言武之事无坐也。”正义此答亦非也。牟贾言武奋之士不应有
坐也。</span>
<br>
<br>　　“声淫及商，何也？”①
<br>
<br>　　<span style="font-size:10.5pt;color:'004060'">注①集解王肃曰：“声深淫贪商。”正义第五问也。</span>
<br>
<br>　　答曰：“非武音也。”①
<br>
<br>　　<span style="font-size:10.5pt;color:'004060'">注①集解王肃曰：“言武王不获已为天下除残，非贪商也。”正义此答又非也。</span>
<br>
<br>　　子曰：“若非武音，则何音也？”①
<br>
<br>　　<span style="font-size:10.5pt;color:'004060'">注①正义孔子评其答武音不贪，但不知其实解理，空言其非，反问也。</span>
<br>
<br>　　答曰：“有司失其传也。①如非有司失其传，则武王之志荒矣。”②
<br>
<br>　　<span style="font-size:10.5pt;color:'004060'">注①集解郑玄曰：“有司典乐者。传犹说也。”正义传，直缘反。贾答言武王非有
贪，是有司传之谬妄，故有此矣。
<br>
<br>　　注②集解郑玄曰：“荒，老耄也。言典乐者失其说，时人妄说也。”正义贾又云假
令非传者谬妄，则是武王末年，年志荒耄之时，故有贪商之声也。</span>
<br>
<br>　　子曰：“唯丘之闻诸苌弘，亦若吾子之言是也。”①
<br>
<br>　　<span style="font-size:10.5pt;color:'004060'">注①集解郑玄曰：“苌弘，周大夫。”索隐按：大戴礼云孔子适周，访礼于老B，
学乐于苌弘是也。正义苌音直良反。吾子，牟贾也。言我闻苌弘所言，亦如贾今所言之
也。</span>
<br>
<br>　　宾牟贾起，免席而请曰：①“夫武之备戒之已久，则既闻命矣。②敢问迟之迟而又
久，何也？”③
<br>
<br>　　<span style="font-size:10.5pt;color:'004060'">注①正义免犹避也。前所答*(四)*⑤事，*(五)*④不被叩问，今疑不知前答之是非，
故起所疑而问也。
<br>
<br>　　注②集解孙炎曰：“闻命谓言是。”
<br>
<br>　　注③集解郑玄曰：“迟之迟谓久立于缀。”</span>
<br>
<br>　　子曰：“居，吾语汝。①夫乐者，象成者也。②总干而山立，③武王之事也；④发
扬蹈厉，太公之志也；⑤武乱皆坐，周召之治也。⑥且夫武，始而北出，⑦再成而灭商，
⑧三成而南，⑨四成而南国是疆，⑩五成而分陕，周公左，召公右，⑾六成复缀，以崇
天子，⑿夹振之而四伐，?(振)*威于中国也。⒀分夹而进，⒁事蚤济也。⒂久立于缀，
以待诸侯之至也。⒃且夫女独未闻牧野之语乎？⒄武王克殷反商，⒅未及下车，⒆而封
黄帝之后于蓟，封帝尧之后于祝，⒇封帝舜之后于陈；(21)下车而封夏后氏之后
于杞，(22)封殷之后于宋，封王子比干之墓，(23)释箕子之囚，使之行商容而复其
位。(24)庶民弛政，庶士倍禄。(25)济河而西，(26)马散华山之阳(27)而弗复
乘；牛散桃林之野(28)而不复服；(29)车甲|(30)而藏之府库而弗复用；倒载干
戈，苞之以虎皮；(31)将率之士，使为诸侯，名之曰‘建病：(32)然后天下知武
王之不复用兵也。散军而郊射，(33)左射狸首，右射驺虞，(34)而贯革之射息也；(35)裨冕|笏，(36)而虎贲之士税剑也；祀乎明堂，(37)而民知孝；朝觐，然后诸侯知所以臣；耕藉，(38)然后诸侯知所以敬：五者天下之大教也。食三老五更
于太学，(39)天子袒而割牲，执酱而馈，执爵而S，冕而总干，(40)所以教诸侯之
悌也。若此，则周道四达，礼乐交通，则夫武之迟久，不亦宜乎？”(41)
<br>
<br>　　<span style="font-size:10.5pt;color:'004060'">注①集解郑玄曰：“居犹安坐也。”
<br>
<br>　　注②集解王肃曰：“象成功而为乐。”
<br>
<br>　　注③集解王肃曰：“总持干J，山立不动。”
<br>
<br>　　注④正义此下明应象成之事也，答所以迟也。象武王伐纣，持J立，以待诸侯至，
故云武王之事也。
<br>
<br>　　注⑤集解王肃曰：“志在鹰扬也。”正义答迟久已竟，而牟贾前答发扬蹈厉以为象
武王欲及时事，非也。言此是太公志耳。太公相武王伐纣，志愿武王之速得，自奋其威
勇以助也。
<br>
<br>　　注⑥集解王肃曰：“武乱，武之治也。皆坐，以象安民无事也。”正义贾前答武坐，
非也，因又为之说，言当伐纣时，士卒行伍有乱者，周召二公以治正之，使其跪敬致右
轩左，以待处分，故分八佾象□时之乱，挨相正之，则俱跪，跪乃更起以作行列，象周
召之事耳，非武舞有坐之也。
<br>
<br>　　注⑦集解郑玄曰：“始奏，象观兵盟津时也。”正义说五事既竟，而迟久之意未周，
故更广其象成之事。非答前五事，故云“且夫”也。始而北出者，谓奏乐象武王观兵孟
津之时也。王居镐在南，纣居朝歌在河北，故壅吣侠矗持J向北，尚象之也。
<br>
<br>　　注⑧集解郑玄曰：“成犹奏也。再奏，象克殷时。”正义再成谓壅咴倮醋嗍币病
壅叱跏记埃一向北而不郏象武王前观孟津，不伐而反也。至再往而向北，遂奏成击
刺。
<br>
<br>　　注⑨集解王肃曰“诛纣已而南。”正义壅叩谌奏，往而转向南，象武王胜纣，向
南还镐之时也。
<br>
<br>　　注⑩集解王肃曰：“有南国以为疆界。”正义壅叩谒淖啵象周太平时，南方荆蛮
并来归服，为周之疆界。
<br>
<br>　　注⑾集解王肃曰：“分陕东西而治。”正义壅咧恋谖遄啵而东西中分之，为左右
二部，象周太平后，周公p召公分职为左右二伯之时。
<br>
<br>　　注⑿集解郑玄曰：“六奏，象兵还振旅也。复缀，反位止也。”王肃曰：“以象尊
崇天子。”
<br>
<br>　　注⒀集解王肃曰：“振威武也。四伐者，伐四方与纣同恶者。一击一刺为一伐也。”
正义夹音古合反。夹振，谓武王与大将*(军)*夹军而奋铎振动士卒也。
<br>
<br>　　言当奏武乐时，亦两人执铎夹之，为节之象也。凡四伐到一止，当伐纣时，士卒皆
四伐一止也，故牧誓云“今日之事不过四伐五伐”是也。故作武乐壅撸亦以干戈伐之
象也。
<br>
<br>　　注⒁集解徐广曰：“一作‘迟’。”
<br>
<br>　　注⒂集解王肃曰：“分部而并进者，欲事早成。”
<br>
<br>　　注⒃集解郑玄曰：“象武王伐纣待诸侯也。”
<br>
<br>　　注⒄集解郑玄曰：“欲语以作武乐之意。”正义今]州所理汲县，即牧野之地也。
更欲语牟贾奏武乐迟久之意，其语即下所陈是也。
<br>
<br>　　注⒅集解郑玄曰：“反，当为‘及’，谓至纣都也。”
<br>
<br>　　注⒆索隐给，礼文作“及”，盖声相近而字误耳。正义车，戎车也。军法，一车三
人乘之，步卒七十二。牧誓云“戎车三百两”，则二万二千五百人也。
<br>
<br>　　注⒇正义地理志云平原郡祝阿县也。蓟音计，幽州县是也。
<br>
<br>　　注(21)正义陈州宛丘县故陈城是也。
<br>
<br>　　注(22)正义汴州雍丘县，故□国。
<br>
<br>　　注(23)集解郑玄曰：“积土为封。封比干之墓，崇贤也。”
<br>
<br>　　注(24)集解徐广曰：“周本纪云命召公释箕子之囚，又曰表商容之闾。”
<br>
<br>　　注(25)集解郑玄曰：“弛政，去纣时苛役。倍禄，复其纣时薄者。”
<br>
<br>　　注(26)正义济，渡也。河，黄河也。武王伐纣事毕，从怀州河阳县南渡河至洛州，
从洛城而西归镐京也。
<br>
<br>　　注(27)集解郑玄曰：“散犹放。”
<br>
<br>　　注(28)集解徐广曰：“在弘农县，今曰桃丘。”
<br>
<br>　　注(29)正义示无复用。服亦乘也。桃林在华山之旁，此二处并是牛马放生地，初
伐就此取之，今事竟归之前处，故尚书武成篇序云“武王伐殷，往伐归兽”是也。
<br>
<br>　　注(30)集解徐广曰：“音韬。”
<br>
<br>　　注(31)集解郑玄曰：“包干戈以虎皮，明能以武服兵也。”
<br>
<br>　　注(32)集解王肃曰：“所以能补矢而不用者，将率之士力也，故建以为诸侯，
谓之建惨病！彼饕王肃云：“将帅能补矢而不用，故建以为诸侯，因谓建惨病！
<br>
<br>　　注(33)集解郑玄曰：“郊射，为射宫于郊也。”王肃曰：“郊有学宫，可以习礼
也。”
<br>
<br>　　注(34)集解郑玄曰：“左，东学；右，西学也。狸首p驺虞，所歌为节也。”
<br>
<br>　　注(35)集解郑玄曰：“贯革，射穿甲革也。”
<br>
<br>　　注(36)集解郑玄曰：“裨冕，衣裨衣而冠冕也。裨衣，衮之属也。|，插也。”
<br>
<br>　　注(37)集解郑玄曰：“文王之庙为明堂。”
<br>
<br>　　注(38)集解郑玄曰：“耕藉，藉田也。”
<br>
<br>　　注(39)集解郑玄曰：“老更，互言之耳，皆老人更知三德五事者也。周名太学曰
东胶。”
<br>
<br>　　注(40)集解郑玄曰：“冕而总干，在舞位。”
<br>
<br>　　注(41)集解郑玄曰：“言武迟久，为重礼乐也。”</span>
<br>
<br>　　子贡见师乙而问焉，①曰：“赐闻声歌各有宜也，②如赐者宜何歌也？”
<br>
<br>　　<span style="font-size:10.5pt;color:'004060'">注①集解郑玄曰：“师，乐官也。乙，名也。”
<br>
<br>　　注②集解郑玄曰：“气顺性。”</span>
<br>
<br>　　师乙曰：“乙，贱工也，①何足以问所宜。请诵其所闻，而吾子自执焉。②宽而静，
柔而正者宜歌颂；广大而静，疏达而信者宜歌大雅；恭俭而好礼者宜歌小雅；正直清廉
而谦者宜歌风；肆直而慈爱者③宜歌商；温良而能断者宜歌齐。夫歌者，直己而陈德；
④动己而天地应焉，四时和焉，星辰理焉，万物育焉。⑤故商者，五帝之遗声也，商人
志之，故谓之商；齐者，三代之遗声也，齐人志之，故谓之齐。明乎商之诗者，临事而
屡断；⑥明乎齐之诗者，见利而让也。⑦临事而屡断，勇也；见利而让，义也。有勇有
义，非歌孰能保此？故歌者，上如抗，下如队，曲如折，止如夷荆居中矩，句中钩，
累累乎殷如贯珠。⑧故歌之为言也，长言之也。⑨说之，故言之；言之不足，故长言之；
长言之不足，故嗟叹之；嗟叹之不足，故不知手之舞之足之蹈之。”⑩子贡问乐。⑾
<br>
<br>　　<span style="font-size:10.5pt;color:'004060'">注①集解郑玄曰：“乐人称工也。”
<br>
<br>　　注②集解郑玄曰：“执犹处也。”
<br>
<br>　　注③集解郑玄曰：“肆，正也。”
<br>
<br>　　注④集解郑玄曰：“各因其德歌所宜。”
<br>
<br>　　注⑤集解郑玄曰：“育，生也。”
<br>
<br>　　注⑥集解郑玄曰：“以其肆直。”
<br>
<br>　　注⑦集解郑玄曰：“以其温良而能断也。”
<br>
<br>　　注⑧集解郑玄曰：“言歌声之着，动人心之审，而有此事。”
<br>
<br>　　注⑨集解郑玄曰：“长言，引其声。”
<br>
<br>　　注⑩集解郑玄曰：“手舞足蹈，欢之至。”
<br>
<br>　　注⑾正义结此前事，悉是答子贡问之事。其乐记者，公孙尼子次撰也。为乐记通天
地，贯人情，辩政治，故细解之。以前刘向别录篇次与郑目录同，而乐记篇次又不依郑
目。今此文篇次颠倒者，以褚先生升降，故今乱也。今逐旧次第随段记之，使后略知也。
以后文出褚意耳。</span>
<br>
<br>　　凡音由于人心，天之与人有以相通，如景之象形，响之应声。故为善者天报之以福，
为恶者天与之以殃，其自然者也。
<br>
<br>　　故舜弹五弦之琴，歌南风之诗而天下治；纣为朝歌北鄙之音，身死国亡。舜之道何
弘也？纣之道何隘也？夫南风之诗者生长之音也，舜乐好之，乐与天地同意，得万国之
O心，故天下治也。夫朝歌者不时也，北者败也，鄙者陋也，纣乐好之，与万国殊心，
诸侯不附，百姓不亲，天下畔之，故身死国亡。
<br>
<br>　　而]灵公之时，①将之晋，至于濮水之上舍。②夜半时闻鼓琴声，问左右，皆对曰
“不闻”。乃召师涓曰：“吾闻鼓琴音，问左右，皆不闻。其状似鬼神，为我听而写之。”
师涓曰：“诺。”因端坐援琴，听而写之。明日，曰：“臣得之矣，然未习也，请宿习
之。”灵公曰：“可。”因复宿。明日，报曰：“习矣。”
<br>
<br>　　即去之晋，见晋平公。平公置酒于施惠之台。③酒酣，灵公曰：“今者来，闻新声，
请奏之。”平公曰：“可。”即令师涓坐师旷旁，援琴鼓之。未终，师旷抚而止之曰：
“此亡国之声也，不可遂。”平公曰：“何道出？”师旷曰：“师延所作也。与纣为靡
靡之乐，武王伐纣，师延东走，自投濮水之中，故闻此声必于濮水之上，先闻此声者国
削。”平公曰：“寡人所好者音也，愿遂闻之。”师涓鼓而终之。
<br>
<br>　　<span style="font-size:10.5pt;color:'004060'">注①正义时]都楚丘。楚*[丘]*故城在宋州楚丘县北三十里，]之楚丘邑也。
<br>
<br>　　注②正义括地志云：“在曹州离狐县界，即师延投处也。”
<br>
<br>　　注③正义一本“庆祁之堂”。左传云“祁之宫”。杜预云：“祁，地名也，在
绛州西四十里，临汾水也。”</span>
<br>
<br>　　平公曰：“音无此最悲乎？”师旷曰：“有。”平公曰：“可得闻乎？”师旷曰：“君德义薄，不可以听之。”平公曰：“寡人所好者音也，愿闻之。”师旷不得已，援琴而鼓之。一奏之，有玄鹤二八集乎廊门；再奏之，延颈而鸣，舒翼而舞。
<br>
<br>　　平公大喜，起而为师旷寿。反坐，问曰：“音无此最悲乎？”师旷曰：“有。昔者
黄帝以大合鬼神，今君德义薄，不足以听之，听之将败。”平公曰：“寡人老矣，所好
者音也，愿遂闻之。”师旷不得已，援琴而鼓之。一奏之，有白云从西北起；再奏之，
大风至而雨随之，飞廊瓦，左右皆奔走。平公恐惧，伏于廊屋之闲。晋国大旱，赤地三
年。
<br>
<br>　　听者或吉或凶。夫乐不可妄兴也。
<br>
<br>　　太史公曰：夫上古明王举乐者，非以娱心自乐，快意恣欲，将欲为治也。正教者皆
始于音，音正而行正。故音乐者，所以动荡血脉，通流精神而和正心也。
<br>
<br>　　故宫动脾而和正圣，商动肺而和正义，角动肝而和正仁，征动心而和正礼，羽动肾
而和正智。故乐所以内辅正心而外异贵贱也；上以事宗庙，下以变化黎庶也。琴长八尺
一寸，正度也。弦大者为宫，而居中央，君也。商张右傍，其余大小相次，不失其次序，
则君臣之位正矣。故闻宫音，使人温舒而广大；闻商音，使人方正而好义；闻角音，使
人恻隐而爱人；闻征音，使人乐善而好施；闻羽音，使人整齐而好礼。夫礼由外入，乐
自内出。故君子不可须臾离礼，须臾离礼则暴慢之行穷外；不可须臾离乐，须臾离乐则
奸邪之行穷内。故乐音者，君子之所养义也。夫古者，天子诸侯听钟磬未尝离于庭，卿
大夫听琴瑟之音未尝离于前，所以养行义而防淫佚也。夫淫佚生于无礼，故圣王使人耳
闻雅颂之音，目视威仪之礼，足行恭敬之容，口言仁义之道。故君子终日言而邪辟无由
入也。
<br>
<br>　　【索隐述赞】乐之所兴，在乎防欲。陶心畅志，舞手蹈足。舜曰箫韶，融称属续。
审音知政，观风变俗。端如贯珠，清同叩玉。洋洋盈耳，咸英余曲。

</span></td>
  </tr>
<tr><td align=center><a href="index.htm"><span style="font-size:12pt; color: #2895C3; letter-spacing: 1px; line-height: 25px;">返&nbsp;&nbsp;回</span></a>&nbsp;&nbsp;&nbsp;&nbsp;<a href="025.htm"><span style="font-size:12pt; color: #2895C3; letter-spacing: 1px; line-height: 25px;">下一页</span></a></td></tr>
</table>
</center></div>
<div align="center"><center>
<table border=0 width=100% cellspacing=0 cellpadding=0>

<tr>
 <td  align='center'style="font-size: 11.5pt"><hr width="85%" size="1" 
 color="#CBE2EC"><a href="http://www.my285.com/">梦远书城(<font face="华文新魏">my285.com</font>)</a></td></tr></table>
</center></div>
<div align="center">
<script src="http://www.my285.com/41tf/gdx.js"></script>
<script src="http://www.my285.com/41tf/wd.js"></script></div>


<center><script src="../../41tf/WB.js"></script></center>
<script src="../../41tf/wdp.js"></script>
<script src="../../41tf/wdt.js"></script>
<div style='display:"none"'><script src="../../41tf/tj.js"></script></div>

</body>

<!-- Mirrored from www.my285.com/shishu/shiji/024b.htm by HTTrack Website Copier/3.x [XR&CO'2007], Thu, 21 Mar 2013 05:04:15 GMT -->
</html>
