<html>

<!-- Mirrored from www.my285.com/shishu/shiji/110.htm by HTTrack Website Copier/3.x [XR&CO'2007], Thu, 21 Mar 2013 04:00:47 GMT -->
<head>
<meta http-equiv="Content-Type" content="text/html; charset=gb2312">
<title>梦远书城_史记(集注本) </title>
<link rel="stylesheet" href="images/wyt.css">

</head>
<center><script src="http://www.my285.com/41tf/DH1.js"></script></center>
<table border="0" width="100%" cellspacing="0" cellpadding="0" background="../../41tf/bj1.gif">
<tr><td align="center">
<script src="../../41tf/DH0.js"></script></td></tr></table>
<center><script src="../../41tf/DH.js"></script></center>
<div align="center">
<script src="http://www.my285.com/41tf/dd.js"></script>
<script src="http://www.my285.com/41tf/gds.js"></script></div><body bgcolor="#f7f7e7" topmargin="2" leftmargin="0" rightmargin="0" 
bottommargin="0">

<div align="center"><img src="images/logo.gif" width="165" height="41"></div>
<div align="center"><hr color="#CBE2EC" width=85%></div>
<div align=center><table width=85%>
   <tr><td align=right style="font-size:12pt; color: #2895C3; letter-spacing: 1px; line-height: 25px;">卷一百一十&nbsp;&nbsp;匈奴列传　第五十 
</span></td></tr></table></div><p>
<div align="center"><center>
<table border="0" width="85%">
  <tr>
    <td style="font-size:12pt; line-height: 150%;"><br>
<br>　　正义此卷或有本次平津侯后，第五十二。今第五十者，先生旧本如此，刘伯庄音亦
然。若先诸传而次四夷，则司马p汲郑不合在后也。
<br>
<br>　　匈奴，其先祖夏后氏之苗裔也，曰淳维。①唐虞以上有山戎p②猃狁p荤粥，③居
于北蛮，随畜牧而转移。其畜之所多则马p牛p羊，其奇畜则橐些p④驴p雪p⑤if
p⑥PBp⑦w。⑧逐水草迁徙，毋城郭常处耕田之业，然亦各有分地。⑨毋文书，
以言语为约束。儿能骑羊，引弓射鸟鼠；少长⑩则射狐兔：用为食。士力能弯弓，⑾尽
为甲骑。其俗，宽则随畜，因射猎禽兽为生业，急则人习战攻以侵伐，其天性也。其长
兵则弓矢，短兵则刀a。⑿利则进，不利则退，不羞遁走。苟利所在，不知礼义。自君
王以下，咸食畜肉，衣其皮革，被旃裘。壮者食肥美，老者食其余。贵壮健，贱老弱。
父死，妻其后母；兄弟死，皆取其妻妻之。其俗有名不讳，而无姓字。⒀
<br>
<br>　　<span style="font-size:10.5pt;color:'004060'">注①集解汉书音义曰：“匈奴始祖名。”索隐张晏曰“淳维以殷时奔北边”。
<br>
<br>　　又乐产括地谱云“夏桀无道，汤放之鸣条，三年而死。其子獯粥妻桀之妾，避居
北野，随畜移徙，中国谓之匈奴”。其言夏后苗裔，或当然也。故应劭风俗通云“殷时
曰獯粥，改曰匈奴”。又服虔云“尧时曰荤粥，周曰猃狁，秦曰匈奴”。
<br>
<br>　　韦昭云“汉曰匈奴，荤粥其别名”。则淳维是其始祖，盖与獯粥是一也。
<br>
<br>　　注②正义左传庄三十年“齐人伐山戎”，杜预云“山戎p北戎p无终三名也”。
<br>
<br>　　括地志云“幽州渔阳县，本北戎无终子国”。
<br>
<br>　　注③集解晋灼云：“尧时曰荤粥，周曰猃狁，秦曰匈奴。”
<br>
<br>　　注④索隐橐他。韦昭曰：“背肉似橐，故云橐也。”包恺音托。他，或作“小薄
<br>
<br>　　正义畜，许又反。
<br>
<br>　　注⑤索隐案：古今注云“驴牡马牝，生选薄Ｕ义岩袅Ω攴础
<br>
<br>　　注⑥集解徐广曰：“北狄骏马。”索隐说文云“if，马父炎右病薄９阋熘疽艟
蹄也。发蒙记“刳其母腹而生”。列女传云“生七日超其母”。
<br>
<br>　　注⑦集解徐广曰：“似马而青。”索隐按：郭璞注尔雅云“PB马，青色，音淘涂”。
又字林云野马。山海经云“北海有兽，其状如马，其名PB”也。
<br>
<br>　　注⑧集解徐广曰：“音颠。巨虚之属。”索隐奚。韦昭音颠。说文“野马属”。
徐广云“巨虚之类”。一云青骊白鳞，文如鼍鱼。邹诞生本“奚”字作“w”。
<br>
<br>　　注⑨索隐上音扶粪反。
<br>
<br>　　注⑩索隐上音式绍反，下音陟两反。少长谓年稍长。
<br>
<br>　　注⑾索隐上音弯，如字亦通也。
<br>
<br>　　注⑿集解韦昭曰：“a形似矛，铁柄。音时年反。”索隐音蝉。埤苍云“a，小矛
铁矜”。古今字诂云“□，通作‘矜’”。
<br>
<br>　　注⒀集解汉书曰：“单于姓挛L氏。”索隐挛音六缘反。L音丁啼反。</span>
<br>
<br>　　夏道衰，而公刘失其稷官，①变于西戎，邑于豳。其后三百有余岁，戎狄攻大王
父，②父亡走岐下，而豳人悉从父而邑焉，作周。③其后百有余岁，周西伯昌伐畎
夷氏。④后十有余年，武王伐纣而营雒邑，复居于酆z，放逐戎夷泾p洛之北，⑤以时
入贡，命曰“荒服”。其后二百有余年，周道衰，⑥而穆王伐犬戎，得四白狼四白鹿以
归。自是之后，荒服不至。于是周遂作甫刑之辟。穆王之后二百有余年，周幽王用宠姬
镦χ故，与申侯有却。⑦申侯怒而与犬戎共攻杀周幽王于骊山之下，⑧遂取周之焦获，
⑨而居于泾渭之闲，侵暴中国。秦襄公救周，于是周平王去酆z而东徙雒邑。当是之时，
秦襄公伐戎至岐，始列为诸侯。⑩是后六十有五年，而山戎⑾越燕而伐齐，齐厘公与战
于齐郊。其后四十四年，而山戎伐燕。燕告急于齐，齐桓公北伐山戎，山戎走。其后二
十有余年，而戎狄至洛邑，伐周襄王，襄王奔于郑之泛邑。⑿初，周襄王欲伐郑，故娶
戎狄女为后，与戎狄兵共伐郑。已而黜狄后，狄后怨，而襄王后母曰惠后，有子子带，
欲立之，于是惠后与狄后p子带为内应，开戎狄，戎狄以故得入，破逐周襄王，而立子
带为天子。于是戎狄或居于陆浑，⒀东至于]，侵盗暴虐中国。中国疾之，故诗人歌之
曰“戎狄是应”，“薄伐猃狁，至于大原”，⒁“出舆彭彭，城彼朔方”。⒂周襄王既
居外四年，乃使使告急于晋。晋文公初立，欲修霸业，乃兴师伐逐戎翟，诛子带，迎内
周襄王，居于雒邑。
<br>
<br>　　<span style="font-size:10.5pt;color:'004060'">注①集解徐广曰：“后稷之曾孙。”正义周本纪云“不失其官”。此云公刘，未
详也。
<br>
<br>　　注②集解徐广曰：“公刘九世孙。”
<br>
<br>　　注③索隐按：谓始作周国也。
<br>
<br>　　注④索隐韦昭云：“春秋以为犬戎。”按：畎音犬。大颜云“□昆夷也”。山海经
云“黄帝生苗龙，苗龙生融吾，融吾生弄明，弄明生白犬。白犬有二牡，是为犬戎”。
说文云“赤狄本犬种，字从犬”。又山海经云“有人面兽身，名曰犬夷”。贾逵云“犬
夷，戎之别种也”。
<br>
<br>　　注⑤索隐晋灼曰：“洛水在冯翊怀德县，东南入渭。”又案：水经云出上郡雕阴泰
昌山，过华阴入渭，□漆沮水也。
<br>
<br>　　注⑥索隐案：周纪云“懿王时，王室衰。诗人作怨刺之诗”，不能复雅也。
<br>
<br>　　注⑦正义故申城在邓州南阳县北三十里，周宣王舅所封。
<br>
<br>　　注⑧集解韦昭曰：“戎后来居此山，故号曰骊戎。”
<br>
<br>　　注⑨正义括地志云：“焦获亦名刳口，亦曰刳中，在雍州泾阳县城北十数里。周有焦获也。”
<br>
<br>　　注⑩正义今岐州。高诱云“秦襄公救周有功，受周故地酆z，列为诸侯”也。
<br>
<br>　　注⑾索隐服虔云：“山戎盖今鲜卑。”按：胡广云“鲜卑，东胡别种”。又应奉云
“秦筑长城，徒役之士亡出塞外，依鲜卑山，因以为号”。
<br>
<br>　　注⑿索隐苏林泛音凡。今颍川襄城是。按：春秋地名云“泛邑，襄王所居，故云襄
城”也。
<br>
<br>　　注⒀集解徐广曰：“一为‘陆邑’。”索隐春秋左氏“秦晋迁陆浑之戎于伊川”。
杜预以为“允姓之戎居陆浑，在秦晋之闲，二国诱而徙之伊川，遂从戎号，今陆浑县”
是也。
<br>
<br>　　注⒁集解毛诗传曰：“言逐出之而已。”
<br>
<br>　　注⒂集解毛诗传曰：“彭彭，四马貌。朔方，北方。”正义猃狁既去，北方安静，
乃筑城守之。</span>
<br>
<br>　　当是之时，秦晋为强国。晋文公攘戎翟，居于河西舂p洛之闲，①号曰赤翟p②白
翟。③秦穆公得由余，西戎八国服于秦，故自陇以西有挠诸p④绲戎p⑤翟p种戎，
⑥岐p梁山p泾p漆之北有义渠p⑦大荔p⑧乌氏p⑨朐衍之戎。⑩而晋北有林胡p⑾
楼烦之戎，⑿燕北有东胡p山戎。⒀各分散居溪谷，自有君长，往往而聚者百有余戎，
然莫能相一。
<br>
<br>　　<span style="font-size:10.5pt;color:'004060'">注①集解徐广曰：“粼谖骱樱音银。洛在上郡p冯翊闲。”索隐西河舂p洛。
<br>
<br>　　晋灼音āＨ苍作“圜”。地理志云圜水出上郡白土县西，东流入河。韦昭云“圜
当为‘簟。”续郡国志及太康地志并作“簟弊忠病Ｕ义括地志云：“白土故城在盐
州白池东北三百九十里。”又云：“近延州p绥州p银州，本春秋时白狄所居，七国属
魏，后入秦，秦置三十六郡。”洛，漆沮也。
<br>
<br>　　注②索隐案：左氏传云“晋师灭赤狄潞氏”。杜氏以“潞，赤狄之别种也，今上党
潞县”。又春秋地名云“今曰赤涉胡”。
<br>
<br>　　注③索隐左氏“晋师败狄于箕，郄缺获白狄子”。杜氏以为“白狄之别种，故西河
郡有白部胡”。又国语云“桓公西征，攘白狄之地，遂至于西河”也。正义括地志云：
“潞州本赤狄地。延p银p绥三州白翟地。”按：文言“舂p潞之闲号赤狄”，未详。
<br>
<br>　　注④索隐地理志天水有挠诸道。正义括地志云：“挠诸城，秦州秦岭县北五十六里。
汉挠诸道，属天水郡。”
<br>
<br>　　注⑤正义上音昆。字当作“混”。颜师古云：“混夷也。”韦昭云：“春秋以为犬
戎。”
<br>
<br>　　注⑥集解徐广曰：“在天水。忠敉琛！彼饕地理志天水值馈Ｓ劭以“秩忠亍
音桓”。正义括地志云：“值拦食窃谖贾菹逦湎囟南三十七里。古之秩忠亍：值溃
属天水郡。”
<br>
<br>　　注⑦索隐韦昭云：“义渠本西戎国，有王，秦灭之。今在北地郡。”正义括地志云：
“宁州p庆州，西戎，□刘拘邑城，时为义渠戎国，秦为北地郡也。”
<br>
<br>　　注⑧集解徐广曰：“后更名临晋，在冯翊。”索隐按：秦本纪厉共公伐大荔，取其
王城，后更名临晋。故地理志云临晋故大荔国也。正义括地志云：“同州冯翊县及朝邑
县，本汉临晋县地，古大荔戎国。今朝邑县东三十步故王城，□大荔王城。”荔，力计
反。
<br>
<br>　　注⑨集解徐广曰：“在安定。”正义氏音支。括地志云：“乌氏故城在泾州安定县
东三十里。周之故地，后入戎，秦惠王取之，置乌氏县也。”
<br>
<br>　　注⑩集解徐广曰：“在北地。朐音诩。”索隐案：地理志朐衍，县名，在北地。徐
广音诩。郑氏音吁。正义括地志云：“盐州，古戎狄居之，□朐衍戎之地，秦北地郡也。”
<br>
<br>　　注⑾索隐如淳云：“林胡□儋林，为李牧所灭也。”正义括地志云：“朔州，春秋
时北地也。如淳云□澹林也，为李牧灭。”
<br>
<br>　　注⑿索隐地理志楼烦，县名，属e门。应劭云“故楼烦胡地”。正义括地志云：
“岚州，楼烦胡地也。风俗通云故楼烦胡地也。”
<br>
<br>　　注⒀集解汉书音义曰：“乌丸，或云鲜卑。”索隐服虔云：“东胡，乌丸之先，后
为鲜卑。在匈奴东，故曰东胡。”案：续汉书曰“汉初，匈奴冒顿灭其国，余类保乌桓
山，以为号。俗随水草，居无常处。以父之名字为姓。父子男女悉髡头为轻便也”。</span>
<br>
<br>　　自是之后百有余年，晋悼公使魏绛和戎翟，戎翟朝晋。后百有余年，赵襄子u句注
①而破并代以临胡貉。②其后既与韩魏共灭智伯，分晋地而有之，则赵有代p句注之北，
魏有河西p上郡，以与戎界边。其后义渠之戎筑城郭以自守，而秦稍蚕食，至于惠王，
遂拔义渠二十五城。惠王击魏，魏尽入西河及上郡于秦。秦昭王时，义渠戎王与宣太后
③乱，有二子。宣太后诈而杀义渠戎王于甘泉，遂起兵伐残义渠。于是秦有陇西、北地
p上郡，筑长城以拒胡。而赵武灵王亦变俗胡服，习骑射，北破林胡p楼烦。筑长城，
④自代并⑤阴山⑥下，至高阙为塞。⑦而置云中pe门p代郡。其后燕有贤将秦开，为
质于胡，胡甚信之。归而袭破走东胡，东胡却千余里。与荆轲刺秦王秦舞阳者，开之孙
也。燕亦筑长城，自造阳⑧至襄平。⑨置上谷p渔阳p右北平p辽西p辽东郡以拒胡。
<br>
<br>　　当是之时，冠带战国七，而三国边于匈奴。⑩其后赵将李牧时，匈奴不敢入赵边。
后秦灭六国，而始皇帝使蒙恬将十万之北击胡，悉收河南地。因河为塞，⑾筑四十四
县城临河，徙适⑿戍以充之。而通直道，⒀自九原至云阳，⒁因边山险迪谷可缮者治
之，起临洮至辽东万余里。⒂又度河据阳山北假中。⒃
<br>
<br>　　<span style="font-size:10.5pt;color:'004060'">注①集解音钩，山名，在e门。索隐服虔云：“句音拘。”韦昭云：“山名，在阴
馆。”
<br>
<br>　　注②索隐案：貉□枰病Ｒ敉龈穹础
<br>
<br>　　注③集解昭王母也。索隐服虔云“昭王之母”也。
<br>
<br>　　注④正义括地志云：“赵武灵王长城在朔州善阳县北。案水经云白道长城北山上有
长垣，若颓毁焉，沿溪亘岭，东西无极，盖赵武灵王所筑也。”
<br>
<br>　　注⑤集解音傍，白浪反。
<br>
<br>　　注⑥索隐徐广云：“五原西安阳县北有阴山。阴山在河南，阳山*[在河]*北。并音傍，白浪反。”正义括地志云：“阴山在朔州北塞外突厥界。”
<br>
<br>　　注⑦集解徐广曰：“在朔方。”正义地理志云朔方临戎县北有连山，险于长城，其
山中断，两俱峻，土俗名为高阙也。
<br>
<br>　　注⑧集解韦昭曰：“地名，在上谷。”正义按：上谷郡今妫州。
<br>
<br>　　注⑨索隐韦昭云：“今辽东所理也。”
<br>
<br>　　注⑩索隐案：三国，燕p赵p秦也。
<br>
<br>　　注⑾索隐案：太康地记“秦塞自五原北九百里，谓之造阳。东行终利贲山南，汉阳
西也”。汉，一作“渔”。
<br>
<br>　　注⑿集解音丁革反。索隐丁革反。
<br>
<br>　　注⒀索隐苏林云：“去长安八千里，正南北相直道也。”
<br>
<br>　　注⒁索隐韦昭云：“九原，县名，属五原也。”正义括地志云：“胜州连谷县，本
秦九原郡，汉武帝更名五原。云阳雍县，秦之林光宫，□汉之甘泉宫在焉。”又云：
“秦故道在庆州华池县西四十五里子午山上。自九原至云阳，千八百里。”
<br>
<br>　　注⒂索隐韦昭云：“临洮，陇西县。”正义括地志云：“秦陇西郡临洮县，即今岷
州城。本秦长城首，起岷州西十二里，延袤万余里，东入辽水。”
<br>
<br>　　注⒃集解北假，北方田官。主以田假与贫人，故云北假。索隐应劭云：“北假在北
地阳山北。”韦昭云：“北假，地名。”又按：汉书元纪云“北假，田官”。</span>
<br>
<br>　　苏林以为北方田官也。主以田假与贫人，故曰北假也。正义括地志云：“汉五原郡
河目县故城在北假中。北假，地名也，在河北，今属胜州银城县。汉书王莽传云‘五原
北假，膏壤殖谷’也。”
<br>
<br>　　当是之时，东胡强而月氏盛。①匈奴单于②曰头曼，③头曼不胜秦，北徙。十余年
而蒙恬死，诸侯畔秦，中国扰乱，诸秦所徙适戍边者皆复去，于是匈奴得宽，复稍度河
南与中国界于故塞。
<br>
<br>　　<span style="font-size:10.5pt;color:'004060'">注①正义氏音支。括地志云：“凉、甘p肃p延、沙等州地，本月氏国。”
<br>
<br>　　注②集解汉书音义曰：“单于者，广大之貌，言其象天单于然。”索隐案：汉书
“单于姓挛L氏，其国称之曰‘]黎孤涂单于’。而匈奴谓天为‘]黎’，谓子为‘孤
涂’，单于者，广大之貌也。言其象天，故曰]黎孤涂单于”。又玄晏春秋云“士安读
汉书，不详此言，有胡奴在侧，言之曰：‘此胡所谓天子。’与古书所说符会也”。
<br>
<br>　　注③集解韦昭曰：“音瞒。”索隐音莫官反。韦昭音瞒。</span>
<br>
<br>　　单于有太子名冒顿。①后有所爱阏氏，②生少子，而单于欲废冒顿而立少子，乃使
冒顿质于月氏。冒顿既质于月氏，而头曼急击月氏。月氏欲杀冒顿，冒顿盗其善马，骑
之亡归。头曼以为壮，令将万骑。冒顿乃作为鸣镝，③习勒其骑射，令曰：“鸣镝所射
而不悉射者，斩之。”行猎鸟兽，有不射鸣镝所射者，辄斩之。已而冒顿以鸣镝自射其
善马，左右或不敢射者，冒顿立斩不射善马者。居顷之，复以鸣镝自射其爱妻，左右或
颇恐，不敢射，冒顿又复斩之。
<br>
<br>　　居顷之，冒顿出猎，以鸣镝射单于善马，左右皆射之。于是冒顿知其左右皆可用。
从其父单于头曼猎，以鸣镝射头曼，其左右亦皆随鸣镝而射杀单于头曼，遂尽诛其后母
与弟及大臣不听从者。冒顿自立为单于。
<br>
<br>　　<span style="font-size:10.5pt;color:'004060'">注①索隐冒音墨，又如字。
<br>
<br>　　注②索隐旧音于连p于曷反二音。匈奴皇后号也。习凿齿与燕王书曰：“山下有红
蓝，足下先知不？北方人探取其花染绯黄，等∑渖嫌⑾收咦黛肢，妇人将用为颜色。
吾少时再三过见肢，今日始视红蓝，后当为足下致其种。匈奴名妻作‘阏支’，言其
可爱如肢也。阏音烟。想足下先亦不作此读汉书也。”
<br>
<br>　　注③集解汉书音义曰：“镝，箭也，如今鸣箭也。”韦昭曰：“矢镝飞则鸣。”
<br>
<br>　　索隐应劭云“u箭也。”韦昭云：“矢镝飞则鸣。”</span>
<br>
<br>　　冒顿既立，①是时东胡强盛，闻冒顿杀父自立，乃使使谓冒顿，欲得头曼时有千里
马。冒顿问k臣，k臣皆曰：“千里马，匈奴宝马也，勿与。”冒顿曰：“柰何与人邻国而爱一马乎？”遂与之千里马。居顷之，东胡以为冒顿畏之，乃使使谓冒顿，欲得单于一阏氏。冒顿复问左右，左右皆怒曰：“东胡无道，乃求阏氏！请
击之。”冒顿曰：“柰何与人邻国爱一女子乎？”遂取所爱阏氏予东胡。东胡王愈益骄，
西侵。与匈奴闲，中有弃地，莫居，千余里，各居其边为瓯脱。②东胡使使谓冒顿曰：
“匈奴所与我界瓯脱外弃地，匈奴非能至也，吾欲有之。”冒顿问k臣，k臣或曰：
“此弃地，予之亦可，勿予亦可。”于是冒顿大怒曰：“地者，国之本也，柰何予之！”
诸言予之者，皆斩之。冒顿上马，令国中有后者斩，遂东袭击东胡。东胡初轻冒顿，不
为备。及冒顿以兵至，击，大破灭东胡王，而虏其民人及畜产。既归，西击走月氏，南
并楼烦p白羊河南王。③*(侵燕代)*悉复收秦所使蒙恬所夺匈奴地者，与汉关故河南塞，
至朝嫂p肤施，④遂侵燕p代。是时汉兵与项羽相距，中国罢于兵革，以故冒顿得自强，
控弦之士三十余万。
<br>
<br>　　<span style="font-size:10.5pt;color:'004060'">注①集解徐广曰：“秦二世元年壬辰岁立。”
<br>
<br>　　注②集解韦昭曰：“界上屯守处。”索隐服虔云“作土室以伺汉人”。又纂文曰
“瓯脱，土穴也”。又云是地名，故下云“生得瓯脱王”。韦昭云“界上屯守处也”。
瓯音一侯反。脱音徒活反。正义按：境上斥候之室为瓯脱也。
<br>
<br>　　注③索隐如淳云：“白羊王居河南。”
<br>
<br>　　注④集解徐广曰：“在上郡。”正义汉朝晒食窃谠州百泉县西七十里，属安定郡。
肤施，县，*[因]*秦*(因)*不改，今延州肤施县是。</span>
<br>
<br>　　自淳维以至头曼千有余岁，时大时小，别散分离，尚矣，其世传不可得而次云。
<br>
<br>　　然至冒顿而匈奴最强大，尽服从北夷，而南与中国为敌国，其世传国官号乃可得而
记云。
<br>
<br>　　置左右贤王，左右谷蠡王，①左右大将，左右大都尉，左右大当户，左右骨都侯。
②匈奴谓贤曰“屠耆”，③故常以太子为左屠耆王。自如左右贤王以下至当户，大者万
骑，小者数千，凡二十四长，立号曰“万骑”。诸大臣皆世官。
<br>
<br>　　呼衍氏，兰氏，④其后有须卜氏，⑤此三姓其贵种也。诸左方王将居东方，直上谷
⑥以往者，东接秽貉p朝鲜；
<br>
<br>　　右方王将居西方，直上郡⑦以西，接月氏p氐p羌；⑧而单于之庭直代p云中：⑨
各有分地，逐水草移徙。而左右贤王p左右谷蠡王最为大*(国)*，左右骨都侯辅政。诸
二十四长亦各自置千长p百长p什长p⑩裨小王p相p封⑾都尉p当户p且渠之属。⑿
<br>
<br>　　<span style="font-size:10.5pt;color:'004060'">注①集解服虔曰：“谷音鹿。蠡音离。”索隐服虔音鹿离。蠡，又音黎。
<br>
<br>　　注②集解骨都，异姓大臣。索隐按：后汉书云“骨都侯，异姓大臣”。
<br>
<br>　　注③集解徐广曰：“屠，一作‘诸’。”
<br>
<br>　　注④正义颜师古云：“呼衍，□今鲜卑姓呼延者也。兰姓今亦有之。”
<br>
<br>　　注⑤集解呼衍氏p须卜氏常与单于婚姻。须卜氏主狱讼。索隐按：后汉书云“呼衍
氏p须卜氏常与单于婚姻。须卜氏主狱讼”也。正义后汉书云：“呼衍氏p须卜氏常与
单于婚姻。”
<br>
<br>　　注⑥索隐案：姚氏云“古字例以‘直’为‘值’。值者，当也”。正义上谷郡，今
妫州也。言匈奴东方南出，直当妫州也。
<br>
<br>　　注⑦正义上郡故城在泾州上县东南五十里。言匈奴西方南直当绥州也。
<br>
<br>　　注⑧索隐西接氐p羌，案：风俗通云“二氐，本西南夷种。地理志武都有白马氐”。
又鱼豢魏略云“汉置武都郡，排其种人，分窜山谷或号青氐，或号白氐”。
<br>
<br>　　纂文云“氐亦羊称”。说文云“羌，西方牧羊人”。续汉书云“羌，三苗姜姓之别，
舜徙于三危，今河关之西南羌是也”。
<br>
<br>　　注⑨索隐案：谓匈奴所都处为“庭”。乐产云“单于无城郭，不知何以国之。
<br>
<br>　　穹庐前地若庭，故云庭”。正义代郡城，北狄代国，秦汉代县城也，在蔚州羌胡县
北百五十里。云中故城，赵云中城，秦云中郡，在胜州榆林县东北四十里。
<br>
<br>　　言匈奴之南直当代p云中也。
<br>
<br>　　注⑩索隐案：续汉书*(郡国)**[百官]*志云“里有魁，人有什伍。里魁主一里百家，
什主十家，伍长五家，以相检察”。故贾谊过秦论以为“a起什百之中”是也。
<br>
<br>　　注⑾集解徐广曰：“一作‘将’。”
<br>
<br>　　注⑿正义且，子余反。颜师古云：“今之沮渠姓，盖本因此官。”</span>
<br>
<br>　　岁正月，诸长小会单于庭，祠。五月，大会茏城，①祭其先p天地p鬼神。
<br>
<br>　　秋，马肥，大会林，②课校人畜③计。其法，拔刃尺者死，坐盗者没入其家；有
罪小者轧，④大者死。狱久者不过十日，一国之囚不过数人。而单于朝出营，拜日之始
生，夕拜月。其坐，长左而北乡。⑤日上戊己。其送死，有棺椁金银衣裘，而无封树丧
服；⑥近幸臣妾从死者，多至数千百人。⑦举事而候星月，月盛壮则攻战，月亏则退兵。
其攻战，斩首虏赐一卮酒，而所得卤获因以予之，得人以为奴婢。故其战，人人自为趣
利，善为诱兵以冒敌。
<br>
<br>　　故其见敌则逐利，如鸟之集；其困败，则瓦解云散矣。战而扶舆死者，尽得死者家
财。
<br>
<br>　　<span style="font-size:10.5pt;color:'004060'">注①索隐汉书作“龙城”，亦作“茏”字。崔浩云“西方胡皆事龙神，故名大会处
为龙城”。后汉书云“匈奴俗，岁有三龙祠，祭天神”。
<br>
<br>　　注②集解汉书音义曰：“匈奴秋社八月中皆会祭处。音带。”索隐服虔云：“音带。匈奴秋社八月中皆会祭处。”郑氏云：“地名也。”晋灼云“李陵与苏武书云‘相竞趋林’”，则服虔说是也。又韦昭音多蓝反。姚氏案：李牧传“大破匈奴，
灭b褴”，此字与韦昭音颇同，然林褴声相近，或以“林”为“褴”也。
<br>
<br>　　正义颜师古云：“者，v林木而祭也。鲜卑之俗，自古相传，秋祭无林木者，尚
竖柳枝，骑驰v三周乃止，此其遗法也。”
<br>
<br>　　注③正义许又反。
<br>
<br>　　注④集解汉书音义曰：“刃刻其面。”索隐服虔云：“刀割面也，音乌八反。”
<br>
<br>　　邓展云：“历也。”如淳云：“挝，x也。”三苍云：“轧，辗也。”说文云：
“辗，轹也。”正义颜师古云：“轧者谓辗轹其骨节，若今之厌踝者也。”
<br>
<br>　　注⑤正义其座北向，长者在左，以左为尊也。
<br>
<br>　　注⑥集解张华曰：“匈奴名曰逗落。”
<br>
<br>　　注⑦正义汉书作“数十百人”。颜师古云：“或数十人，或百人。”</span>
<br>
<br>　　后北服浑庾p屈射p①丁零p②鬲昆p薪之国。③于是匈奴贵人大臣皆服，以冒
顿单于为贤。
<br>
<br>　　<span style="font-size:10.5pt;color:'004060'">注①索隐国名。射音亦，又音石。
<br>
<br>　　注②索隐按：魏略云“丁零在康居北，去匈奴庭接习水七千里”。又云“匈奴北有
浑窳国”。
<br>
<br>　　注③正义已上五国在匈奴北。</span>
<br>
<br>　　是时汉初定中国，徙韩王信于代，都马邑。匈奴大攻围马邑，韩王信降匈奴。
<br>
<br>　　匈奴得信，因引兵南u句注，攻太原，至晋阳下。高帝自将兵往击之。会冬大寒雨
雪，卒之堕指者十二三，于是冒顿详败走，诱汉兵。汉兵逐击冒顿，冒顿匿其精兵，见
其羸弱，于是汉悉兵，多步兵，三十二万，北逐之。高帝先至平城，①步兵未尽到，冒
顿纵精兵四十万骑围高帝于白登，②七日，汉兵中外不得相救饷。匈奴骑，其西方尽白
马，东方尽青马，③北方尽乌骊马，④南方尽U马。⑤高帝乃使使闲厚遗阏氏，阏氏
乃谓冒顿曰：“两主不相困。今得汉地，而单于终非能居之也。且汉王亦有神，单于察
之。”冒顿与韩王信之将王黄p赵利期，而黄p利兵又不来，疑其与汉有谋，亦取阏氏
之言，乃解围之一角。于是高帝令士皆持满傅⑥矢外乡，从解角直出，竟与大军合，而
冒顿遂引兵而去。汉亦引兵而罢，使刘敬结和亲之约。
<br>
<br>　　<span style="font-size:10.5pt;color:'004060'">注①集解徐广曰：“在e门。”
<br>
<br>　　注②正义白登台在白登山上，朔州定襄县东三十里。定襄县，汉平城县也。
<br>
<br>　　注③索隐音武江反。案：青马，色青。正义郑玄云：“，不纯也。”说文云：
“，面颡皆白。”尔雅云黑马面白也。
<br>
<br>　　注④索隐说文云：“骊，黑色。”
<br>
<br>　　注⑤索隐案：诗传云“赤黄曰U”。
<br>
<br>　　注⑥索隐音附。</span>
<br>
<br>　　是后韩王信为匈奴将，及赵利p王黄等数倍约，侵盗代p云中。居无几何，陈g反，
又与韩信合谋击代。汉使樊哙往击之，复拔代pe门p云中郡县，不出塞。是时匈奴以
汉将往降，故冒顿常往来侵盗代地。于是汉患之，高帝乃使刘敬奉宗室女公主为单于
阏氏，岁奉匈奴絮缯酒米食物各有数，约为昆弟以和亲，冒顿乃少止。后燕王卢绾反，
率其党数千人降匈奴，往来苦上谷以东。
<br>
<br>　　高祖崩，孝惠p吕太后时，汉初定，故匈奴以骄。冒顿乃为书遗高后，妄言。
<br>
<br>　　高后欲击之，①诸将曰：“以高帝贤武，然尚困于平城。”于是高后乃止，②复与
匈奴和亲。
<br>
<br>　　<span style="font-size:10.5pt;color:'004060'">注①索隐案：汉书云“高后时，冒顿骄，乃使使遗高后书曰：‘孤偾之君，生于
沮泽之中，长于平野牛马之域，数至边境，愿游中国。陛下独立，孤偾独居，两主不乐，
无以自娱，愿以所有，易其所无。’。高后怒，欲击之”。
<br>
<br>　　注②索隐案汉书，季布谏，高后乃止。</span>
<br>
<br>　　至孝文帝初立，复修和亲之事。其三年五月，匈奴右贤王入居河南地，侵盗上郡葆
塞蛮夷，杀略人民。于是孝文帝诏丞相灌婴发车骑八万五千，诣高奴，①击右贤王。右
贤王走出塞。文帝幸太原。是时济北王反，文帝归，罢丞相击胡之兵。
<br>
<br>　　<span style="font-size:10.5pt;color:'004060'">注①正义延州城本汉高奴县旧都。</span>
<br>
<br>　　其明年，单于遗汉书曰：“天所立匈奴大单于敬问皇帝无恙。前时皇帝言和亲事，
称书意，合欢。汉边吏侵侮右贤王，右贤王不请，听后义卢侯难氏①等计，与汉吏相距，
绝二主之约，离兄弟之亲。皇帝让书再至，发使以书报，不来，汉使不至，汉以其故不
和，邻国不附。今以小吏之败约故，罚右贤王，使之西求月氏击之。以天之福，吏卒良，
马强力，以夷灭月氏，尽斩杀降下之。定楼兰p②乌孙p呼揭③及其旁二十六国，皆以
为匈奴。④诸引弓之民，并为一家。北州已定，愿寝兵休士卒养马，除前事，复故约，
以安边民，以应始古，使少者得成其长，老者安其处，世世平乐。未得皇帝之志也，故
使郎中系雩浅奉书⑤请，献橐他一匹，骑马二匹，驾二驷。⑥皇帝即不欲匈奴近塞，则
且诏吏民远舍。使者至，即遣之。”以六月中来至薪望之地。⑦书至，汉议击与和亲孰
便。公卿皆曰：“单于新破月氏，乘胜，不可击。且得匈奴地，泽卤，⑧非可居也。和
亲甚便。”汉许之。
<br>
<br>　　<span style="font-size:10.5pt;color:'004060'">注①集解徐广曰：“音支。”索隐匈奴将名也。氏音支。
<br>
<br>　　注②集解徐广曰：“一云‘楼湟’。”正义汉书云鄯善国名楼兰，去长安一千六百
里也。
<br>
<br>　　注③集解音桀。索隐音杰，又音丘列反。正义揭音桀，又其例反。二国皆在瓜州西
北。乌孙，战国时居瓜州。
<br>
<br>　　注④索隐案：谓皆入匈奴一国。
<br>
<br>　　注⑤集解雩音火胡反。索隐系，胡计反。雩，火胡反。
<br>
<br>　　注⑥正义颜师古云：“驾，可驾车也。二驷，八匹马也。”
<br>
<br>　　注⑦集解汉书音义曰：“塞下地名。”索隐望薪之地。服虔云：“汉界上塞下地名，
今匈奴使至于此也。”
<br>
<br>　　注⑧正义上音舄。</span>
<br>
<br>　　孝文皇帝前六年，汉遗匈奴书曰：“皇帝敬问匈奴大单于无恙。使郎中系雩浅遗朕
书曰：‘右贤王不请，听后义卢侯难氏等计，绝二主之约，离兄弟之亲，汉以故不和，
邻国不附。今以小吏败约，故罚右贤王使西击月氏，尽定之。愿寝兵休士卒养马，除前
事，复故约，以安边民，使少者得成其长，老者安其处，世世平乐。’朕甚嘉之，此古
圣主之意也。汉与匈奴约为兄弟，所以遗单于甚厚。
<br>
<br>　　倍约离兄弟之亲者，常在匈奴。然右贤王事已在赦前，单于勿深诛。单于若称书意，
明告诸吏，使无负约，有信，敬如单于书。使者言单于自将伐国有功，甚苦兵事。服绣
袷绮衣p①绣袷长襦p②锦袷袍各一，比余一，③黄金饰具带一，④黄金胥纰一，⑤绣
十匹，锦三十匹，赤绨p⑥绿缯各四十匹，使中大夫意p谒者令肩遗单于。”
<br>
<br>　　<span style="font-size:10.5pt;color:'004060'">注①索隐案：小颜云“服者，天子所服也。以绣为表，绮为里”。以赐冒顿。
<br>
<br>　　字林云“袷衣无絮也。音公洽反”。
<br>
<br>　　注②集解徐广曰：“一本无‘袷’字。”
<br>
<br>　　注③集解徐广曰：“或作‘疏比’也。”索隐案：汉书作“比n一”。比音鼻。
<br>
<br>　　小颜云“辫发之饰也，以金为之”。广雅云“比，栉也”。苍颉篇云“靡者为比，
□者为梳”。按苏林说，今亦谓之“梳比”，或亦带饰者也。
<br>
<br>　　注④集解汉书音义曰：“要中大带。”索隐按：谓要中大带。
<br>
<br>　　注⑤集解徐广曰：“或作‘犀毗’，而无‘一’字。”索隐汉书见作“犀毗”，或
无下“一”字。此作“胥”者，犀声相近，或误。张晏云“鲜卑郭落带，瑞兽名也，东
胡好服之”。按：战国策云“赵武灵王赐周绍具带黄金师比”。延笃云“胡革带钩也”。
则此带钩亦名“师比”，则“胥”“犀”与“师”并相近，而说各异耳。班固与窦宪笺
云“赐犀比金头带”是也。
<br>
<br>　　注⑥正义音啼。索隐案：说文云“绨，厚缯也”。</span>
<br>
<br>　　后顷之，冒顿死，子稽粥立，①号曰老上单于。
<br>
<br>　　<span style="font-size:10.5pt;color:'004060'">注①索隐稽音鸡。粥音育。</span>
<br>
<br>　　老上稽粥单于初立，①孝文皇帝复遣宗室女公主为单于阏氏，使宦者燕人中行说②
傅公主。说不欲行，汉强使之。说曰：“必我行也，为汉患者。”中行说既至，因降单
于，单于甚亲幸之。
<br>
<br>　　<span style="font-size:10.5pt;color:'004060'">注①集解徐广曰：“一云‘稽粥第二单于’，自后皆以弟别之。”
<br>
<br>　　注②正义行音胡郎反。中行，姓；说，名也。</span>
<br>
<br>　　初，匈奴好汉缯絮食物，中行说曰：“匈奴人不能当汉之一郡，然所以强者，以
衣食异，无仰于汉也。今单于变俗好汉物，汉物不过什二，则匈奴尽归于汉矣。①其得
汉缯絮，以驰草棘中，衣俳粤驯郑以示不如旃裘之完善也。得汉食物皆去之，以示不
如Ю尧谥便美也。”于是说教单于左右疏记，以计课其人畜物。③
<br>
<br>　　<span style="font-size:10.5pt;color:'004060'">注①集解韦昭曰：“言汉物什中之二入匈奴，匈奴则动心归汉矣。”
<br>
<br>　　注②集解В乳汁也。音都奉反。索隐重骆。音潼酪二音。按：三苍云“潼，乳汁
也”。字林云“竹用反”。穆天子传云“牛马之В臣菟人所具”。
<br>
<br>　　注③正义上许又反。</span>
<br>
<br>　　汉遗单于书，牍以尺一寸，辞曰“皇帝敬问匈奴大单于无恙”，所遗物及言语云云。
中行说令单于遗汉书以尺二寸牍，及印封皆令广大长，倨傲其辞曰“天地所生日月所置
匈奴大单于敬问汉皇帝无恙”，所以遗物言语亦云云。
<br>
<br>　　汉使或言曰：“匈奴俗贱老。”中行说穷汉使曰：“而汉俗屯戍从军当发者，其老
亲岂有不自脱温厚肥美以赍送饮食行戍乎？”汉使曰：“然。”中行说曰：“匈奴明以
战攻为事，其老弱不能斗，故以其肥美饮食壮健者，盖以自为守]，如此父子各得久相
保，何以言匈奴轻老也？”汉使曰：“匈奴父子乃同穹庐而卧。①父死，妻其后母；兄
弟死，尽取其妻妻之。无冠带之饰，阙庭之礼。”中行说曰：“匈奴之俗，人食畜肉，
饮其汁，衣其皮；畜食草饮水，随时转移。故其急则人习骑射，宽则人乐无事，其约束
轻，易行也。君臣简易，一国之政犹一身也。父子兄弟死，取其妻妻之，恶种姓之失也。
故匈奴虽乱，必立宗种。今中国虽详②不取其父兄之妻，亲属益疏则相杀，至乃易姓，
皆从此类。且礼义之敝，上下交怨望，而室屋之极，生力必屈。③夫力耕桑以求衣食，
筑城郭以自备，故其民急则不习战功，缓则罢于作业。嗟土室之人，顾无多辞，令喋喋
④而占占，⑤冠固何当？”⑥
<br>
<br>　　<span style="font-size:10.5pt;color:'004060'">注①集解汉书音义曰：“穹庐，旃帐。”
<br>
<br>　　注②索隐汉书作“阳”，此亦音羊。
<br>
<br>　　注③索隐以言栋宇室屋之作，人尽极以营其生，至于气力屈竭也。屈音其勿反。
<br>
<br>　　注④集解音谍，利口也。
<br>
<br>　　注⑤集解音昌占反，衣裳貌。
<br>
<br>　　注⑥集解言虽复着冠，固何当所益。索隐邓展曰：“喋音牒。占，嗫耳语。”</span>
<br>
<br>　　服虔曰：“口舌喋喋。”如淳曰：“言汝汉人多居室中，固自宜着冠，且不足贵也。”
小颜云：“喋喋，利口也。占占，衣裳貌。喋音昌涉反，占音占。言当思念，无为喋喋
占占耳。虽自谓着冠，何所当益也。”
<br>
<br>　　自是之后，汉使欲辩论者，中行说辄曰：“汉使无多言，顾汉所输匈奴缯絮米b，
令其量中，必善美而己矣，何以为言乎？且所给备善则已；不备，苦恶，①则候秋孰，
以骑驰蹂而稼穑耳。”②日夜教单于候利害处。
<br>
<br>　　<span style="font-size:10.5pt;color:'004060'">注①集解韦昭曰：“苦，□也。音若‘靡W’之‘W’。”
<br>
<br>　　注②集解徐广曰：“蹂音而九反。”</span>
<br>
<br>　　汉孝文皇帝十四年，匈奴单于十四万骑入朝嫂p萧关，杀北地都尉n，①虏人民畜
产甚多，遂至彭阳。②使奇兵入烧回中宫，③候骑④至雍甘泉。⑤于是文帝以中尉周舍
p郎中令张武为将军，发车千乘，骑十万，军长安旁以备胡寇。而拜昌侯卢卿⑥为上郡
将军，宁侯魏o为北地将军，隆虑侯周p为陇西将军，东阳侯张相如为大将军，成侯董
赤⑦为前将军，大发车骑往击胡。⑧单于留塞内月余乃去，汉逐出塞即还，不能有所杀。
匈奴日已骄，岁入边，杀略人民畜产甚多，云中p辽东最甚，至代郡万余人。汉患之，
乃使使遗匈奴书。单于亦使当户报谢，复言和亲事。
<br>
<br>　　<span style="font-size:10.5pt;color:'004060'">注①集解徐广曰：“姓孙。其子单，封为u侯。白丁反。”索隐n音五郎反。
<br>
<br>　　徐广曰：“姓孙，其后子单封为瓶侯。音白丁反。”
<br>
<br>　　注②集解徐广曰：“在安定。”索隐出彭阳。韦昭云：“安定县。”正义“城”字
误也。括地志云：“彭城故城在泾州临城县东二十里。”案：彭城在妫州，与北地郡甚
远，明非彭城也。
<br>
<br>　　注③索隐服虔云“在北地，武帝作宫”。始皇本纪二十七年，“登鸡头山，过回中”。
武帝元封四年，通回中道。正义括地志云：“秦回中宫在岐州雍县西四十里，即匈奴所
烧者也。”
<br>
<br>　　注④索隐崔浩云：“候，逻骑。”
<br>
<br>　　注⑤正义括地志云：“云阳也。秦之林光宫，汉之甘泉，在雍州云阳西北八十里。
秦始皇作甘泉宫，去长安三百里，望见长安。秦皇帝以来祭天圜丘处。”
<br>
<br>　　注⑥索隐案：表“卢”作“S”，古今字耳。
<br>
<br>　　注⑦正义音赫。
<br>
<br>　　注⑧集解徐广曰：“内史栾布亦为将军。”</span>
<br>
<br>　　孝文帝后二年，使使遗匈奴书曰：“皇帝敬问匈奴大单于无恙。使当户且居①雕渠
难p②郎中韩辽遗朕马二匹，已至，敬受。先帝制：长城以北，引弓之国，受命单于；
长城以内，冠带之室，朕亦制之。使万民耕织射猎衣食，父子无离，臣主相安，俱无暴
逆。今闻渫恶民贪降其进取之利，倍义绝约，忘万民之命，离两主之O，然其事已在前
矣。书曰：‘二国已和亲，两主O说，寝兵休卒养马，世世昌乐，S然更始。’③朕甚
嘉之。圣人者日新，改作更始，使老者得息，幼者得长，各保其首领而终其天年。朕与
单于俱由此道，顺天恤民，世世相传，施之无穷，天下莫不咸便。汉与匈奴邻国之敌，
匈奴处北地，寒，杀气早降，故诏吏遗单于秫b金帛丝絮佗物岁有数。今天下大安，万
民熙熙，朕与单于为之父母。朕追念前事，薄物细故，谋臣计失，皆不足以离兄弟之O。
<br>
<br>　　朕闻天不颇覆，地不偏载。朕与单于皆捐往细故，俱蹈大道，堕坏前恶，以图长久，
使两国之民若一家子。元元万民，下及鱼鳖，上及飞鸟，行喙息④蠕动之类，⑤莫不
就安利而辟危殆。故来者不止，天之道也。俱去前事：朕释逃虏民，单于无言章尼等。
⑥朕闻古之帝王，约分明而无食言。单于留志，天下大安，和亲之后，汉过不先。单于
其察之。”
<br>
<br>　　<span style="font-size:10.5pt;color:'004060'">注①索隐汉书作“且渠”，匈奴官号。
<br>
<br>　　注②索隐按：乐彦云“当户p且渠各自一官。雕渠难为此官也”。正义雕渠难者，
其姓名也。且，子余反。
<br>
<br>　　注③集解徐广曰：“S音，安定意也。”
<br>
<br>　　注④索隐案：音岐，又音企。言虫豸之类，或企踵而行，或以喙而息，皆得其安
也。
<br>
<br>　　注⑤索隐案：三苍云“蠕蠕，动貌，音软”。淮南子云“昆虫蠕动”。
<br>
<br>　　注⑥索隐案：文帝云我今日并释放彼国逃亡虏，遣之归本国，汝单于无得更以言词
诉于章尼等，责其逃也。</span>
<br>
<br>　　单于既约和亲，于是制诏御史曰：“匈奴大单于遗朕书，言和亲已定，亡人不足以
益广地，匈奴无入塞，汉无出塞，犯*(令)**[今]*约者杀之，可以久亲，后无咎，俱
便。朕已许之。其布告天下，使明知之。”
<br>
<br>　　后四岁，老上稽粥单于死，子军臣立为单于。既立，①孝文皇帝复与匈奴和亲。而
中行说复事之。
<br>
<br>　　<span style="font-size:10.5pt;color:'004060'">注①集解徐广曰：“后元三年立。”</span>
<br>
<br>　　军臣单于立四岁，①匈奴复绝和亲，大入上郡p云中各三万骑，所杀略甚而去。
于是汉使三将军军屯北地，代屯句注，赵屯飞狐口，缘边亦各坚守以备胡寇。又置三将
军，军长安西细柳p渭北棘门p霸上以备胡。胡骑入代句注边，烽火通于甘泉p长安。
数月，汉兵至边，匈奴亦去远塞，汉兵亦罢。后岁余，孝文帝崩，孝景帝立，而赵王遂
乃阴使人于匈奴。吴楚反，欲与赵合谋入边。
<br>
<br>　　汉围破赵，匈奴亦止。自是之后，孝景帝复与匈奴和亲，通关市，给遗匈奴，遣公
主，如故约。终孝景时，时小入盗边，无大寇。
<br>
<br>　　<span style="font-size:10.5pt;color:'004060'">注①集解徐广曰：“孝文后元七年崩，而二年答单于书，其闲五年。而此云‘后四
年’，又‘立四岁’，数不容尔也。孝文后六年冬，匈奴入上郡p云中也。”</span>
<br>
<br>　　今帝即位，明和亲约束，厚遇，通关市，饶给之。匈奴自单于以下皆亲汉，往来长
城下。
<br>
<br>　　汉使马邑下人聂翁壹①奸兰②出物③与匈奴交，④详为卖马邑城以诱单于。单于信
之，而贪马邑财物，乃以十万骑入武州塞。⑤汉伏兵三十余万马邑旁，御史大夫韩安国
为护军，护四将军以伏单于。单于既入汉塞，未至马邑百余里，见畜布野而无人牧者，
怪之，乃攻亭。是时e门尉史⑥行徼，见寇，葆此亭，知汉兵谋，单于得，欲杀之，⑦
尉史乃告单于汉兵所居。单于大惊曰：“吾固疑之。”乃引兵还。出曰：“吾得尉史，
天也，天使若言。”以尉史为“天王”。汉兵约单于入马邑而纵，单于不至，以故汉兵
无所得。汉将军王恢部出代击胡辎重，闻单于还，兵多，不敢出。汉以恢本造兵谋而不
进，斩恢。⑧自是之后，匈奴绝和亲，攻当路塞，⑨往往入盗于汉边，不可胜数。然匈奴贪，尚乐关市，嗜汉财物，汉亦尚关市不绝以中之。⑩
<br>
<br>　　<span style="font-size:10.5pt;color:'004060'">注①索隐按：]青传唯称“聂壹”。顾氏云“壹，名也。老，故称翁”，义或然也。
<br>
<br>　　注②集解奸音干。干兰，犯禁私出物也。
<br>
<br>　　注③索隐上音干。干兰谓犯禁私出物也。
<br>
<br>　　注④集解汉书音义曰：“私出塞与匈奴交市。”
<br>
<br>　　注⑤索隐苏林云在e门也。
<br>
<br>　　注⑥索隐如淳云：“律，近塞郡皆置尉，百里一人，士史p尉史各二人也。”
<br>
<br>　　注⑦集解徐广曰：“一云‘乃下，具告单于’。”
<br>
<br>　　注⑧集解韩长孺传曰：“恢自杀。”
<br>
<br>　　注⑨索隐苏林云：“直当道之塞。”
<br>
<br>　　注⑩正义如淳云：“得具以利中伤之。”</span>
<br>
<br>　　自马邑军后五年之秋，汉使四将军各万骑击胡关市下。将军]青出上谷，至茏城，
得胡首虏七百人。公孙贺出云中，无所得。公孙敖出代郡，为胡所败七千余人。李广出
e门，为胡所败，而匈奴生得广，广后得亡归。汉囚敖p广，敖p广赎为庶人。其冬，
匈奴数入盗边，渔阳尤甚。汉使将军韩安国屯渔阳备胡。
<br>
<br>　　其明年秋，匈奴二万骑入汉，杀辽西太守，略二千余人。胡又入败渔阳太守军千余
人，围汉将军安国，安国时千余骑亦且尽，会燕救至，匈奴乃去。匈奴又入e门，杀略
千余人。于是汉使将军]青将三万骑出e门，李息出代郡，击胡。
<br>
<br>　　得首虏数千人。其明年，]青复出云中以西至陇西，击胡之楼烦p白羊王于河南，
得胡首虏数千，牛羊百余万。于是汉遂取河南地，筑朔方，复缮故秦时蒙恬所为塞，因
河为固。汉亦弃上谷之什辟县造阳地以予胡。①是岁，汉之元朔二年也。
<br>
<br>　　<span style="font-size:10.5pt;color:'004060'">注①集解什音斗。汉书音义曰：“言县斗辟，*(西)**[曲]*近胡。”索隐按：孟康云“县斗辟，*(西)**[曲]*近胡”也。什音斗。辟音僻。造阳即斗辟县中地。
正义按：曲幽辟县入匈奴界者造阳地□与胡也。</span>
<br>
<br>　　其后冬，匈奴军臣单于死。军臣单于弟左谷蠡王伊稚斜①自立为单于，攻破军臣单
于太子于单。②于单亡降汉，汉封于单为涉安侯，数月而死。
<br>
<br>　　<span style="font-size:10.5pt;color:'004060'">注①索隐伊f斜。f音持利反。斜音士嗟反，邹诞生音直牙反。盖f斜，胡人语，
近得其实。
<br>
<br>　　注②索隐音丹。</span>
<br>
<br>　　伊稚斜单于既立，其夏，匈奴数万骑入杀代郡太守恭友，略千余人。其秋，匈奴又
入e门，杀略千余人。其明年，匈奴又复复入代郡p定襄p①上郡，各三万骑，杀略数
千人。匈奴右贤王怨汉夺之河南地而筑朔方，数为寇，盗边，及入河南，侵扰朔方，杀
略吏民其。
<br>
<br>　　<span style="font-size:10.5pt;color:'004060'">注①正义括地志云：“定襄故城在朔州善阳县北三百八十里。地理志定襄郡，高帝
置也。”</span>
<br>
<br>　　其明年春，汉以]青为大将军，将六将军，十余万人，出朔方p高阙击胡。右贤王
以为汉兵不能至，饮酒醉，汉兵出塞六七百里，夜围右贤王。右贤王大惊，脱身逃走，
诸精骑往往随后去。汉得右贤王男女万五千人，裨小王十余人。
<br>
<br>　　其秋，匈奴万骑入杀代郡都尉朱英，略千余人。
<br>
<br>　　其明年春，汉复遣大将军]青将六将军，兵十余万骑，乃再出定襄数百里击匈奴，
得首虏前后凡万九千余级，而汉亦亡两将军，军三千余骑。①右将军建得以身脱，②而
前将军翕侯赵信兵不利，降匈奴。赵信者，故胡小王，降汉，汉封为翕侯，以前将军与
右将军并军分行，③独遇单于兵，故尽没。单于既得翕侯，以为自次王，④用其姊妻之，
与谋汉。信教单于益北绝幕，⑤以诱罢汉兵，徼极而取之，⑥无近塞。单于从其计。其
明年，胡骑万人入上谷，杀数百人。
<br>
<br>　　<span style="font-size:10.5pt;color:'004060'">注①集解徐广曰：“合有三千耳。”
<br>
<br>　　注②正义建，苏武父也。
<br>
<br>　　注③正义与大军别行也。
<br>
<br>　　注④正义自次者，尊重次于单于。
<br>
<br>　　注⑤集解应劭曰：“幕，沙幕，匈奴之南界。”瓒曰：“沙土曰幕，直度曰绝。”
<br>
<br>　　注⑥索隐按：徼，要也。谓要其疲极而取之。正义徼音古尧反。徼，要也。</span>
<br>
<br>　　要汉兵疲极则取之，无近塞居止。
<br>
<br>　　其明年春，汉使骠骑将军去病将万骑出陇西，过焉支山①千余里，击匈奴，得胡首
虏*(骑)*万八千余级，破得休屠王祭天金人。②其夏，骠骑将军复与合骑侯数万骑出陇
西p北地二千里，击匈奴。过居延，③攻祁连山，④得胡首虏三万余人，裨小王以下七
十余人。是时匈奴亦来入代郡pe门，杀略数百人。汉使博望侯及李将军广出右北平，
击匈奴左贤王。左贤王围李将军，卒可四千人，且尽，杀虏亦过当。会博望侯军救至，
李将军得脱。汉失亡数千人，合骑侯后骠骑将军期，及与博望侯皆当死，赎为庶人。
<br>
<br>　　<span style="font-size:10.5pt;color:'004060'">注①正义焉音。括地志云：“焉支山一名删丹山，在甘州删丹县东南五十里。
<br>
<br>　　西河故事云‘匈奴失祁连p焉支二山，乃歌曰：“亡我祁连山，使我六畜不蕃息；失我焉支山，使我妇女无颜色。”其蝼惜乃如此’。”
<br>
<br>　　注②集解汉书音义曰：“匈奴祭天处本在云阳甘泉山下，秦夺其地，后徙之休屠王
右地，故休屠有祭天金人，象祭天人也。”索隐韦昭云：“作金人以为祭天主。”崔浩
云：“胡祭以金人为主，今浮图金人是也。”又汉书音义称“金人祭天，本在云阳甘泉
山下，秦夺其地，徙之于休屠王右地，故休屠有祭天金人，象祭天人也”。事恐不然。
案：得休屠金人，后置之于甘泉也。正义括地志云：“径路神祠在雍州p云阳县西北九十里甘泉山下，本匈奴祭天处，秦夺其地，后徙
休屠右地。”按：金人即今佛像，是其遗法，立以为祭天主也。
<br>
<br>　　注③索隐韦昭曰：“张掖县。”
<br>
<br>　　注④索隐按：西河旧事云“山在张掖p酒泉二界上，东西二百余里，南北百里，有
松柏五木，美水草，冬温夏凉，宜畜牧。匈奴失二山，乃歌云：‘亡我祁连山，使我六
畜不蕃息；失我燕支山，使我嫁妇无颜色’”。祁连一名天山，亦曰白山也。</span>
<br>
<br>　　其秋，单于怒浑邪王p休屠王居西方为汉所杀虏数万人，欲召诛之。浑邪王与休屠
王恐，谋降汉，①汉使骠骑将军往迎之。浑邪王杀休屠王，并将其降汉。凡四万余人，
号十万。于是汉已得浑邪王，则陇西p北地p河西益少胡寇，徙关东贫民处所夺匈奴河
南p新秦中②以实之，而减北地以西戍卒半。其明年，匈奴入右北平p定襄各数万骑，
杀略千余人而去。
<br>
<br>　　<span style="font-size:10.5pt;color:'004060'">注①集解徐广曰：“元狩二年也。”
<br>
<br>　　注②索隐如淳云“在长安以北，朔方以南”。汉书食货志云“徙贫人充朔方以南新
秦中”是也。正义服虔云：“地名，在北地，广六七百里，长安北，朔方南。</span>
<br>
<br>　　史记以为秦始皇遣蒙恬斥逐北胡，得肥饶之地七百里，徙内郡人民皆往充实之，号
曰新秦中也。”
<br>
<br>　　其明年春，汉谋曰“翕侯信为单于计，居幕北，以为汉兵不能至”。乃粟马发十万
骑，*(负)*私*[负]*从①马凡十四万匹，粮重不与焉。令大将军青p骠骑将军去病中分
军，大将军出定襄，骠骑将军出代，咸约绝幕击匈奴。单于闻之，远其辎重，以精兵待
于幕北。与汉大将军接战一日，会暮，大风起，汉兵纵左右翼围单于。单于自度战不能
如汉兵，单于遂独身与壮骑数百溃汉围西北遁走。汉兵夜追不得。行斩捕匈奴首虏万九千级，北至阗颜山赵信城②而还。
<br>
<br>　　<span style="font-size:10.5pt;color:'004060'">注①正义谓负担衣粮，私募从者，凡十四万匹。
<br>
<br>　　注②集解如淳曰：“信前降匈奴，匈奴筑城居之。”</span>
<br>
<br>　　单于之遁走，其兵往往与汉兵相乱而随单于。单于久不与其大相得，其右谷蠡王
以为单于死，乃自立为单于。真单于复得其，而右谷蠡王乃去其单于号，复为右谷蠡
王。
<br>
<br>　　汉骠骑将军之出代二千余里，与左贤王接战，汉兵得胡首虏凡七万余级，左贤王将
皆遁走。骠骑封于狼居胥山，禅姑衍，临翰海①而还。
<br>
<br>　　<span style="font-size:10.5pt;color:'004060'">注①集解如淳曰：“翰海，北海名。”正义按：翰海自一大海名，k鸟解羽伏乳于
此，因名也。</span>
<br>
<br>　　是后匈奴远遁，而幕南无王庭。汉度河自朔方以西至令居，①往往通渠置田，官吏
卒五六万人，稍蚕食，地接匈奴以北。②
<br>
<br>　　<span style="font-size:10.5pt;color:'004060'">注①集解徐广曰：“在金城。”索隐徐广云在金城。地理志云张掖令居县。姚氏令
音连。小颜云音零。
<br>
<br>　　注②正义匈奴旧以幕为王庭。今远徙幕北，更蚕食之，汉境连接匈奴旧地以北也。</span>
<br>
<br>　　初，汉两将军大出围单于，所杀虏八九万，而汉士卒物故①亦数万，汉马死者十余
万。匈奴虽病，远去，而汉亦马少，无以复往。匈奴用赵信之计，遣使于汉，好辞请和
亲。天子下其议，或言和亲，或言遂臣之。丞相长史任敞曰：“匈奴新破，困，宜可使
为外臣，朝请于边。”汉使任敞于单于。单于闻敞计，大怒，留之不遣。先是汉亦有所
降匈奴使者，单于亦辄留汉使相当。汉方复收士马，会骠骑将军去病死，于是汉久不北
击胡。
<br>
<br>　　<span style="font-size:10.5pt;color:'004060'">注①索隐汉士物故。案：释名云“汉以来谓死为‘物故’，物就朽故也”。又魏台
访议高堂崇对曰“闻之先师：物，无也；故，事也。言无复所能于事者也。”</span>
<br>
<br>　　数岁，伊稚斜单于立十三年死，子乌维立为单于。是岁，汉元鼎三年也。乌维单于
立，而汉天子始出巡郡县。其后汉方南诛两越，①不击匈奴，匈奴亦不侵入边。
<br>
<br>　　<span style="font-size:10.5pt;color:'004060'">注①正义南越、东越。</span>
<br>
<br>　　乌维单于立三年，汉已灭南越，遣故太仆贺将万五千骑出九原二千余里，至浮苴井
①而还，不见匈奴一人。汉又遣故从骠侯赵破奴万余骑出令居数千里，至匈河水②而还，
亦不见匈奴一人。
<br>
<br>　　<span style="font-size:10.5pt;color:'004060'">注①索隐苴音子余反。臣瓒云：“去九原二千里，见汉舆地图。”
<br>
<br>　　注②索隐臣瓒云：“水名，去令居千里。”</span>
<br>
<br>　　是时天子巡边，至朔方，勒兵十八万骑以见武节，而使郭吉风告单于。郭吉既至匈
奴，匈奴主客①问所使，郭吉礼卑言好，曰：“吾见单于而口言。”单于见吉，吉曰：
“南越王头已悬于汉北阙。今单于*(能)*即*[能]*前与汉战，天子自将兵待边；单于即
不能，即南面而臣于汉。何徒远走，亡匿于幕北寒苦无水草之地，毋为也。”语卒而单
于大怒，立斩主客见者，而留郭吉不归，迁之北海上。②而单于终不肯为寇于汉边，休
养息士马，习射猎，数使使于汉，好辞甘言求请和亲。
<br>
<br>　　<span style="font-size:10.5pt;color:'004060'">注①集解韦昭曰：“主使来客官也。”正义官名，若鸿胪卿。
<br>
<br>　　注②正义北海□上海也，苏武亦迁也。</span>
<br>
<br>　　汉使王乌等窥匈奴。匈奴法，汉使非去节而以墨黥其面者不得入穹庐。王乌，北地
人，习胡俗，去其节，黥面，得入穹庐。单于爱之，详许甘言，为遣其太子入汉为质，
①以求和亲。
<br>
<br>　　<span style="font-size:10.5pt;color:'004060'">注①正义音致。</span>
<br>
<br>　　汉使杨信于匈奴。是时汉东拔秽貉、朝鲜以为郡，①而西置酒泉郡②以鬲绝胡与羌
通之路。汉又西通月氏、大夏，③又以公主妻乌孙王，以分匈奴西方之援国。又北益广
田至j赖为塞，④而匈奴终不敢以为言。是岁，翕侯信死，汉用事者以匈奴为已弱，可
臣从也。杨信为人刚直屈强，素非贵臣，单于不亲。单于欲召入，不肯去节，单于乃坐
穹庐外见杨信。杨信既见单于，说曰：“即欲和亲，以单于太子为质于汉。”单于曰：“非故约。故约，汉常遣翁主，给
缯絮食物有品，以和亲，而匈奴亦不扰边。今乃欲反古，令吾太子为质，无几矣。”⑤
匈奴俗，见汉使非中贵人，其儒先，⑥以为欲说，折其辩；其少年，以为欲刺，折其气。
每汉使入匈奴，匈奴辄报偿。汉留匈奴使，匈奴亦留汉使，必得当乃肯止。
<br>
<br>　　<span style="font-size:10.5pt;color:'004060'">注①正义□玄菟、乐浪二郡。
<br>
<br>　　注②正义今肃州。
<br>
<br>　　注③正义汉书西域传云：“大月氏国去长安城万一千六百里，本居炖煌、祁连闲，
冒顿单于破月氏，而老上单于杀月氏王，以头为饮器，月氏乃远去，过大宛西，击大夏
而臣之，都妫水北，为王庭也。”
<br>
<br>　　注④集解汉书音义曰：“j赖，地名，在乌孙北。”
<br>
<br>　　注⑤正义几音记。言反古无所冀望也。
<br>
<br>　　注⑥集解先，先生也。汉书作“儒生”也。</span>
<br>
<br>　　杨信既归，汉使王乌，而单于复绛以甘言，欲多得汉财物，绐谓王乌曰：“吾欲入
汉见天子，面相约为兄弟。”王乌归报汉，汉为单于筑邸于长安。匈奴曰：“非得汉贵
人使，吾不与诚语。”匈奴使其贵人至汉，病，汉予药，欲愈之，不幸而死。而汉使路
充国佩二千石印绶往使，因送其丧，厚葬直数千金，曰“此汉贵人也”。单于以为汉杀
吾贵使者，乃留路充国不归。诸所言者，单于特空绐王乌，殊无意入汉及遣太子来质。
于是匈奴数使奇兵侵犯边。汉乃拜郭昌为拔胡将军，及浞野侯①屯朔方以东，备胡。路
充国留匈奴三岁，单于死。
<br>
<br>　　<span style="font-size:10.5pt;color:'004060'">注①集解徐广曰赵破奴。</span>
<br>
<br>　　乌维单于立十岁而死，子乌师庐立为单于。①年少，号为儿单于。是岁元封六年也。
自此之后，单于益西北，左方兵直云中，右方直酒泉、炖煌郡。②
<br>
<br>　　<span style="font-size:10.5pt;color:'004060'">注①集解徐广曰：“乌，一作‘詹’。”
<br>
<br>　　注②正义括地志云：“铁勒国，匈奴冒顿之后，在突厥国北。乐胜州经秦长城、太
羹长路正北，经沙碛，十三日行至其国。”</span>
<br>
<br>　　儿单于立，汉使两使者，一吊单于，一吊右贤王，欲以乖其国。使者入匈奴，匈奴
悉将致单于。单于怒而尽留汉使。汉使留匈奴者前后十余辈，而匈奴使来，汉亦辄留相
当。
<br>
<br>　　是岁，汉使贰师将军广利西伐大宛，而令因f①将军敖筑受降城。其冬，匈奴大雨
雪，畜多饥寒死。儿单于年少，好杀伐，国人多不安。左大都尉欲杀单于，使人闲告汉
曰：“我欲杀单于降汉，汉远，即兵来迎我，我即发。”初，汉闻此言，故筑受降城，
犹以为远。
<br>
<br>　　<span style="font-size:10.5pt;color:'004060'">注①正义音于。</span>
<br>
<br>　　其明年春，汉使浞野侯破奴将二万余骑出朔方西北二千余里，期至浚稽山①而还。
浞野侯既至期而还，左大都尉欲发而觉，单于诛之，发左方兵击浞野。
<br>
<br>　　浞野侯行捕首虏得数千人。还，未至受降城四百里，匈奴兵八万骑围之。浞野侯夜
自出求水，匈奴闲捕，生得浞野侯，因急击其军。军中郭纵为护，维王为渠，②相与谋
曰：“及诸校尉畏亡将军而诛之，莫相劝归。”军遂没于匈奴。
<br>
<br>　　匈奴儿单于大喜，遂遣奇兵攻受降城。不能下，乃寇入边而去。其明年，单于欲自
攻受降城，未至，病死。
<br>
<br>　　<span style="font-size:10.5pt;color:'004060'">注①索隐应劭云：“在武威县北。”
<br>
<br>　　注②正义为渠帅也。</span>
<br>
<br>　　儿单于立三岁而死。子年少，匈奴乃立其季父乌维单于弟右贤王棰湖为单于。
是岁太初三年也。
<br>
<br>　　<span style="font-size:10.5pt;color:'004060'">注①集解音钩，又音吁。索隐音钩，又音吁。</span>
<br>
<br>　　湖单于立，汉使光禄徐自为出五原塞①数百里，远者千余里，筑城鄣列亭②至
庐朐，③而使游击将军韩说、长平侯]伉屯其旁，使强弩都尉路博德筑居延泽上。④
<br>
<br>　　<span style="font-size:10.5pt;color:'004060'">注①正义即五原郡榆林塞也。在胜州榆林县四十里也。
<br>
<br>　　注②正义顾胤云：“鄣，山中小城。亭，候望所居也。”
<br>
<br>　　注③集解音衢，匈奴地名，又山名。索隐服虔云：“匈奴地名。”张晏云：“山名。”
正义地理志云五原郡阳县北出石门鄣，得光禄城，又西北得支就城，又西北得头曼城，
又西北得河城，又西北得宿虏城。按：□筑城鄣列亭至庐朐也。服虔云：“庐朐，匈
奴地名也。”张晏云：“山名也。”
<br>
<br>　　注④正义括地志云：“汉居延县故城在甘州张掖县东北一千五百三十里，有汉遮虏
鄣，强弩都尉路博德之所筑。李陵败，与士期至遮虏鄣，即此也。长老传云鄣北百八
十里，直居延之西北，是李陵战地也。”</span>
<br>
<br>　　其秋，匈奴大入定襄、云中，杀略数千人，败数二千石而去，行破坏光禄所筑城列
亭鄣。
<br>
<br>　　又使右贤王入酒泉、张掖，略数千人。会任文①击救，尽复失所得而去。是岁，贰
师将军破大宛，斩其王而还。匈奴欲遮之，不能至。其冬，欲攻受降城，会单于病死。
<br>
<br>　　<span style="font-size:10.5pt;color:'004060'">注①集解汉书音义曰：“汉将也。”</span>
<br>
<br>　　湖单于立一岁死。匈奴乃立其弟左大都尉且L①侯为单于。
<br>
<br>　　<span style="font-size:10.5pt;color:'004060'">注①索隐上音子余反，下音低。</span>
<br>
<br>　　汉既诛大宛，威震外国。天子意欲遂困胡，乃下诏曰：“高皇帝遗朕平城之忧，高
后时单于书绝悖逆。昔齐襄公复九世之雠，春秋大之。”①是岁太初四年也。
<br>
<br>　　<span style="font-size:10.5pt;color:'004060'">注①集解公羊传曰：“九世犹可以复雠乎？曰虽百世可也。”</span>
<br>
<br>　　且L侯单于既立，尽归汉使之不降者。路充国等得归。单于初立，恐汉袭之，乃自
谓“我儿子，安敢望汉天子！汉天子，我丈人行①也”。汉遣中郎将苏武厚币赂遗单于。
单于益骄，礼甚倨，非汉所望也。其明年，浞野侯破奴得亡归汉。
<br>
<br>　　<span style="font-size:10.5pt;color:'004060'">注①正义胡朗反。</span>
<br>
<br>　　其明年，汉使贰师将军广利以三万骑出酒泉，击右贤王于天山，①得胡首虏万余级
而还。匈奴大围贰师将军，几不脱。汉兵物故什六七。汉复使因f将军敖出西河，与强
弩都尉会涿涂山，②毋所得。又使骑都尉李陵将步骑五千人，出居延北千余里，与单于
会，合战，陵所杀伤万余人，兵及食尽，欲解归，匈奴围陵，陵降匈奴，其兵遂没，得
还者四百人。单于乃贵陵，以其女妻之。
<br>
<br>　　<span style="font-size:10.5pt;color:'004060'">注①正义在伊州。
<br>
<br>　　注②集解徐广曰：“涂音邪。”索隐涿音卓。涂音以奢反。正义匈奴中山也。</span>
<br>
<br>　　后二岁，复使贰师将军将六万骑，步兵十万，出朔方。强弩都尉路博德将万余人，
与贰师会。游击将军说将步骑三万人，出五原。因f将军敖将万骑步兵三万人，出e门。
匈奴闻，悉远其累重于余吾水北，①而单于以十万骑待水南，与贰师将军接战。贰师乃
解而引归，与单于连战十余日。贰师闻其家以巫蛊族灭，因并降匈奴，②得来还千人
一两人耳。游击说无所得。因f敖与左贤王战，不利，引归。是岁③汉兵之出击匈奴者
不得言功多少，功不得御。④有诏捕太医令随但，言贰师将军家室族灭，使广利得降匈
奴。⑤
<br>
<br>　　<span style="font-size:10.5pt;color:'004060'">注①集解徐广曰；“余，一作‘斜’，音邪。”索隐徐广云：“一作‘斜’，音邪。”
山海经云：“北鲜之山，鲜水出焉，北流注余吾。”正义累，力为反。重，丈用反。
<br>
<br>　　注②集解徐广曰：“案史记将相年表及汉书，征和二年，巫蛊始起。三年，广利与
商丘成出击胡军，败，乃降。”
<br>
<br>　　注③集解徐广曰：“天汉四年。”正义自此以下，上至贰师闻其家，非天汉四年事，
似错误，人所知。
<br>
<br>　　注④正义御音语。其功不得相御当也。
<br>
<br>　　注⑤索隐汉书云：“明年，且L死，长子狐鹿姑单于立”。张晏云：“自狐鹿姑单
于已下，皆刘向、褚先生所录，班彪又撰而次之，所以汉书匈奴传有上下两卷。”</span>
<br>
<br>　　太史公曰：孔氏着春秋，隐桓之闲则章，至定哀之际则微，①为其切当世之文而罔
铮忌讳之辞也。②世俗之言匈奴者，患其徼一时之权，③而务绛纳其说，④以便偏指，
不参⑤彼己；将率⑥席中国广大，气奋，人主因以决策，是以建功不深。尧虽贤，兴事
业不成，得禹而九州宁。⑦且欲兴圣统，唯在择任将相哉！唯在择任将相哉！
<br>
<br>　　<span style="font-size:10.5pt;color:'004060'">注①索隐案：讳国恶，礼也。仲尼仕于定哀，故其着春秋，不切论当世而微其词也。
<br>
<br>　　注②索隐案：罔着，无也。谓其无实而镏是也，忌讳当代故也。
<br>
<br>　　注③集解徐广曰：“徼音皎。”索隐按：徐音皎，刘伯庄音叫，皆非也。按其字宜
音侥。徼者，求也，言求一时权宠。
<br>
<br>　　注④索隐音税。
<br>
<br>　　注⑤索隐案：谓说者谋匈奴，皆患其直徼求一时权幸，但务谄进其说，以自便其偏
指，不参详终始利害也。
<br>
<br>　　注⑥集解诗云：“彼己之子。”索隐彼己者，犹诗人讥词云“彼己之子”是也。将率则指樊哙、]、霍等也。
<br>
<br>　　注⑦正义言尧虽贤圣，不能独理，得禹而九州安宁。以刺武帝不能择贤将相，而务
谄纳小人浮说，多伐匈奴，故坏齐民。故太史公引禹圣成其太平，以攻当代之罪。</span>
<br>
<br>　　【索隐述赞】猃狁、熏粥，居于北边。既称夏裔，式憬周篇。颇随畜牧，屡扰尘烟。
爰自冒顿，尤聚控弦。虽空帑藏，未尽中权。
</span></td>
  </tr>
<tr><td align=center><a href="index.htm"><span style="font-size:12pt; color: #2895C3; letter-spacing: 1px; line-height: 25px;">返&nbsp;&nbsp;回</span></a>&nbsp;&nbsp;&nbsp;&nbsp;<a href="111.htm"><span style="font-size:12pt; color: #2895C3; letter-spacing: 1px; line-height: 25px;">下一页</span></a></td></tr>
</table>
</center></div>
<div align="center"><center>
<table border=0 width=100% cellspacing=0 cellpadding=0>

<tr>
 <td  align='center'style="font-size: 11.5pt"><hr width="85%" size="1" 
 color="#CBE2EC"><a href="http://www.my285.com/">梦远书城(<font face="华文新魏">my285.com</font>)</a></td></tr></table>
</center></div>
<div align="center">
<script src="http://www.my285.com/41tf/gdx.js"></script>
<script src="http://www.my285.com/41tf/wd.js"></script></div>


<center><script src="../../41tf/WB.js"></script></center>
<script src="../../41tf/wdp.js"></script>
<script src="../../41tf/wdt.js"></script>
<div style='display:"none"'><script src="../../41tf/tj.js"></script></div>

</body>

<!-- Mirrored from www.my285.com/shishu/shiji/110.htm by HTTrack Website Copier/3.x [XR&CO'2007], Thu, 21 Mar 2013 04:00:48 GMT -->
</html>
