<html>

<!-- Mirrored from www.my285.com/shishu/shiji/052.htm by HTTrack Website Copier/3.x [XR&CO'2007], Thu, 21 Mar 2013 03:59:40 GMT -->
<head>
<meta http-equiv="Content-Type" content="text/html; charset=gb2312">
<title>梦远书城_史记(集注本) </title>
<link rel="stylesheet" href="images/wyt.css">

</head>
<center><script src="http://www.my285.com/41tf/DH1.js"></script></center>
<table border="0" width="100%" cellspacing="0" cellpadding="0" background="../../41tf/bj1.gif">
<tr><td align="center">
<script src="../../41tf/DH0.js"></script></td></tr></table>
<center><script src="../../41tf/DH.js"></script></center>
<div align="center">
<script src="http://www.my285.com/41tf/dd.js"></script>
<script src="http://www.my285.com/41tf/gds.js"></script></div><body bgcolor="#f7f7e7" topmargin="2" leftmargin="0" rightmargin="0" 
bottommargin="0">

<div align="center"><img src="images/logo.gif" width="165" height="41"></div>
<div align="center"><hr color="#CBE2EC" width=85%></div>
<div align=center><table width=85%>
   <tr><td align=right style="font-size:12pt; color: #2895C3; letter-spacing: 1px; line-height: 25px;">卷五十二&nbsp;&nbsp;齐悼惠王世家　第二十二　　
</span></td></tr></table></div><p>
<div align="center"><center>
<table border="0" width="85%">
  <tr>
    <td style="font-size:12pt; line-height: 150%;"><br>
<br>　　齐悼惠王①刘肥者，高祖长庶男也。其母外妇也，曰曹氏。高祖六年，立肥为齐王，
食七十城，诸民能齐言者皆予齐王。②
<br>
<br>　　<span style="font-size:10.5pt;color:'004060'">注①正义年表云都临淄。
<br>
<br>　　注②索隐谓其语音及名物异于楚魏。一云此时人多流亡，故使齐言者皆还齐王。</span>
<br>
<br>　　齐王，孝惠帝兄也。孝惠帝二年，齐王入朝。惠帝与齐王燕饮，亢礼如家人。①吕
太后怒，且诛齐王。齐王惧不得脱，乃用其内史勋计，献城阳郡，②以为鲁元公主汤沐
邑。吕太后喜，乃得辞就国。
<br>
<br>　　<span style="font-size:10.5pt;color:'004060'">注①索隐谓齐王是兄，不为君臣礼，而乃亢敌如家人兄弟之礼，故太后怒。
<br>
<br>　　注②正义括地志云：“濮州雷泽县，本汉城阳县。”按：后为郡也。</span>
<br>
<br>　　悼惠王即位十三年，以惠帝六年卒。子襄立，是为哀王。
<br>
<br>　　哀王元年，孝惠帝崩，吕太后称制，天下事皆决于高后。二年，高后立其兄子郦侯
①吕台②为吕王，割齐之济南郡③为吕王奉邑。
<br>
<br>　　<span style="font-size:10.5pt;color:'004060'">注①集解徐广曰：“郦，一作‘~’。”索隐二字并音孚。~，县名，在冯翊。郦县在南阳。正义按：郦音呈益反。括地志云“故郦城在邓州新城县西北四十里”，
盖此县是也。
<br>
<br>　　注②索隐音胎。吕后兄子也。
<br>
<br>　　注③正义括地志云：“济南故城在淄州长山县西北二十五里。”</span>
<br>
<br>　　哀王三年，其弟章入宿]于汉，吕太后封为朱虚侯，①以吕禄女妻之。后四年，封
章弟兴居为东牟侯，②皆宿]长安中。
<br>
<br>　　<span style="font-size:10.5pt;color:'004060'">注①索隐地理志县名，属琅邪。
<br>
<br>　　注②索隐地理志县名，属东莱。</span>
<br>
<br>　　哀王八年，高后割齐琅邪郡①立营陵侯刘泽为琅邪王。
<br>
<br>　　<span style="font-size:10.5pt;color:'004060'">注①正义今沂州也。</span>
<br>
<br>　　其明年，赵王友入朝，幽死于邸。三赵王皆废。高后立诸吕诸吕为三王，①擅权用
事。
<br>
<br>　　<span style="font-size:10.5pt;color:'004060'">注①集解徐广曰：“燕p赵p梁。”</span>
<br>
<br>　　朱虚侯年二十，有气力，忿刘氏不得职。尝入待高后燕饮，高后令朱虚侯刘章为酒
吏。
<br>
<br>　　章自请曰：“臣，将种也，请得以军法行酒。”高后曰：“可。”酒酣，章进饮歌
舞。已而曰：“请为太后言耕田歌。”高后儿子畜之，笑曰：“顾而父知田耳。若生①而为王子，安知田乎？”章曰：“臣知之。”太后曰：“试为我言田。”章曰：“深耕b种，立苗欲疏，非其种者，I而去之。”吕后默然。顷之，诸吕有
一人醉，亡酒，章追，拔剑斩之，而还报曰：“有亡酒一人，臣谨行法斩之。”太后左右皆大惊。业已许其军法，无以罪也。因罢。自是之后，诸吕惮朱虚侯，虽大臣皆依朱虚侯，刘氏为益强。
<br>
<br>　　<span style="font-size:10.5pt;color:'004060'">注①索隐顾犹念也。而及若皆训汝。</span>
<br>
<br>　　其明年，高后崩。赵王吕禄为上将军，吕王产为相国，皆居长安中，聚兵以威大臣，
欲为乱。朱虚侯章以吕禄女为妇，知其谋，乃使人阴出告其兄齐王，欲令发兵西，朱虚
侯p东牟侯为内应，以诛诸吕，因立齐王为帝。
<br>
<br>　　齐王既闻此计，乃与其舅父驷钧p①郎中令祝午p中尉魏勃阴谋发兵。齐相召平②
闻之，乃发卒]王宫。魏勃绐召平曰：“王欲发兵，非有汉虎符验也。
<br>
<br>　　而相君围王，固善。勃请为君将兵]]王。”召平信之，乃使魏勃将兵围王宫。
<br>
<br>　　勃既将兵，使围相府。召平曰：“嗟乎！道家之言‘当断不断，反受其乱’，乃是
也。”遂自杀。于是齐王以驷钧为相，魏勃为将军，祝午为内史，悉发国中兵。使祝午
东诈琅邪王曰：“吕氏作乱，齐王发兵欲西诛之。
<br>
<br>　　齐王自以儿子，年少，不习兵革之事，愿举国委大王。大王自高帝将也，习战事。
齐王不敢离兵，③使臣请大王幸之临见齐王计事，并将齐兵以西平关中之乱。”琅邪
王信之，以为然，*(西)**[乃]*驰见齐王。齐王与魏勃等因留琅邪王，而使祝午尽发琅
邪国而并将其兵。
<br>
<br>　　<span style="font-size:10.5pt;color:'004060'">注①索隐按：舅谓舅父，犹姨称姨母。
<br>
<br>　　注②索隐按：广陵人召平与东陵侯召平及此召平皆似别人也。功臣表平子奴以父功
封黎侯也。
<br>
<br>　　注③索隐按：服虔云“不敢离其兵而到琅邪”也。</span>
<br>
<br>　　琅邪王刘泽既见欺，不得反国，乃说齐王曰：“齐悼惠王高皇帝长子，推本言之，
而大王高皇帝适长孙也，当立。今诸大臣狐疑未有所定，而泽于刘氏最为长年，大臣固
待泽决计。今大王留臣无为也，不如使我入关计事。”齐王以为然，乃益具车送琅邪王。
<br>
<br>　　琅邪王既行，齐遂举兵西攻吕国之济南。于是齐哀王遗诸侯王书曰：“高帝平定天
下，王诸子弟，悼惠王于齐。悼惠王薨，惠帝使留侯张良立臣为齐王。惠帝崩，高后用
事，春秋高，听诸吕擅废高帝所立，又杀三赵王，①灭梁p燕p赵②以王诸吕，分齐国
为四。③忠臣进谏，上惑乱不听。今高后崩，皇帝春秋富，④未能治天下，固恃大臣诸
*(将)**[侯]*。今诸吕又擅自尊官，聚兵严威，劫列侯忠臣，矫制以令天下，宗庙所以
危。今寡人率兵入诛不当为王者。”
<br>
<br>　　<span style="font-size:10.5pt;color:'004060'">注①正义隐王如意p幽王友，梁王恢徙王赵，并高祖子也。
<br>
<br>　　注②正义梁王恢p燕王建，梁王恢徙赵，分灭无后也。
<br>
<br>　　注③索隐谓济南p琅邪p城阳并齐为四也。正义琅邪郡封刘泽，济南郡以为吕王奉
邑，城阳为鲁元公主汤沐邑也。
<br>
<br>　　注④索隐按：小颜云“言年幼也，比之于财，方未匮竭，故谓之富”也。</span>
<br>
<br>　　汉闻齐发兵而西，相国吕产乃遣大将军灌婴东击之。灌婴至荥阳，乃谋曰：“诸吕
将兵居关中，欲危刘氏而自立。我今破齐还报，是益吕氏资也。”乃留兵屯荥阳，使使
喻齐王及诸侯，与连和，以待吕氏之变而共诛之。齐王闻之，乃西取其故济南郡，亦屯
兵于齐西界以待约。
<br>
<br>　　吕禄p吕产欲作乱关中，朱虚侯与太尉勃p丞相平等诛之。朱虚侯首先斩吕产，于
是太尉勃等乃得尽诛诸吕。而琅邪王亦从齐至长安。
<br>
<br>　　大臣议欲立齐王，而琅邪王及大臣曰：“齐王母家驷钧，恶戾，虎而冠者也。①方
以吕氏故几乱天下，今又立齐王，是欲复为吕氏也。代王母家薄氏，君子长者；且代王
又亲高帝子，于今见在，且最为长。以子则顺，以善人则大臣安。”
<br>
<br>　　于是大臣乃谋迎立代王，而遣朱虚侯以诛吕氏事告齐王，令罢兵。
<br>
<br>　　<span style="font-size:10.5pt;color:'004060'">注①集解张晏曰：“言钧恶戾，如虎而箸冠。”</span>
<br>
<br>　　灌婴在荥阳，闻魏勃本教齐王反，既诛吕氏，罢齐兵，使使召责问魏勃。勃曰：“失火之家，岂暇先言大人而后救火乎！”①因退立，股战而栗，恐不能言者，终无他语。灌将军熟视笑曰：“人谓魏勃勇，妄庸人耳，②何能为乎！”
<br>
<br>　　乃罢魏勃。③魏勃父以善鼓琴见秦皇帝。及魏勃少时，欲求见齐相曹参，家贫无以
自通，乃常独早夜埽齐相舍人门外。相舍人怪之，以为物，④而伺之，得勃。勃曰：
“愿见相君，无因，故为子埽，欲以求见。”于是舍人见勃曹参，因以为舍人。一为参
御，言事，参以为贤，言之齐悼惠王。悼惠王召见，则拜为内史。始，悼惠王得自置二
千石。及悼惠王卒而哀王立，勃用事，重于齐相。
<br>
<br>　　<span style="font-size:10.5pt;color:'004060'">注①索隐此盖旧俗之言，谓救火之急，不暇先启家长也。亦犹国家有难，不暇待诏
命也。
<br>
<br>　　注②索隐按：妄庸谓凡妄庸劣之人也。
<br>
<br>　　注③索隐罢谓不罪而放遣之。
<br>
<br>　　注④索隐姚氏云：“物，怪物。”</span>
<br>
<br>　　王既罢兵归，而代王来立，是为孝文帝。
<br>
<br>　　孝文帝元年，尽以高后时所割齐之城阳p琅邪p济南郡复与齐，而徙琅邪王王燕，
益封朱虚侯p东牟侯各二千户。
<br>
<br>　　是岁，齐哀王卒，太子*(侧)**[则]*立，是为文王。
<br>
<br>　　齐文王元年，汉以齐之城阳郡立朱虚侯为城阳王，以齐济北郡①立东牟侯为济北王。
<br>
<br>　　<span style="font-size:10.5pt;color:'004060'">注①正义今济州，济北王所都。</span>
<br>
<br>　　二年，济北王反，汉诛杀之，地入于汉。
<br>
<br>　　后二年，孝文帝尽封齐悼惠王子罢军等七人①皆为列侯。
<br>
<br>　　<span style="font-size:10.5pt;color:'004060'">注①正义罢音不。</span>
<br>
<br>　　齐文王立十四年卒，无子，国除，地入于汉。
<br>
<br>　　后一岁，孝文帝以所封悼惠王子分齐为王，齐孝王将闾以悼惠王子杨虚侯为齐王。
故齐别郡尽以王悼惠王子：子志为济北王，子辟光为济南王，子贤为川王，子n为胶
西王，子雄渠为胶东王，与城阳p齐凡七王。①
<br>
<br>　　<span style="font-size:10.5pt;color:'004060'">注①索隐谓将闾为齐王；志为济北王；n，胶西王；辟光，济南王；贤，川王；
章，城阳王；雄渠，胶东王。</span>
<br>
<br>　　齐孝王十一年，吴王濞p楚王戊反，兴兵西，告诸侯曰“将诛汉贼臣晃错以安宗庙”。
胶西p胶东p川p济南皆擅发兵应吴楚。欲与齐，齐孝王狐疑，城守不听，三国兵共
围齐。①齐王使路中大夫②告于天子。天子复令路中大夫还告齐王：“善坚守，吾兵今
破吴楚矣。”路中大夫至，三国兵围临数重，无从入。三国将劫与路中大夫盟，曰：
“若反言汉已破矣，齐趣下三国，不且见屠。”
<br>
<br>　　路中大夫既许之，至城下，望见齐王，曰：“汉已发兵百万，使太尉周亚夫击破吴
楚，方引兵救齐，齐必坚守无下！”三国将诛路中大夫。
<br>
<br>　　<span style="font-size:10.5pt;color:'004060'">注①集解张晏曰：“胶西p川p济南也。”
<br>
<br>　　注②集解张晏曰：“姓路，为中大夫。”索隐按：路姓，为中大夫官，史失其名，
故言姓及官。顾氏按路氏谱中大夫名n也。n，五刚反。</span>
<br>
<br>　　齐初围急，阴与三国通谋，约未定，会闻路中大夫从汉来，喜，及其大臣乃复劝王
毋下三国。居无何，汉将栾布p平阳侯①等兵至齐，击破三国兵，解齐围。已而复闻齐
初与三国有谋，将欲移兵伐齐。齐孝王惧，乃饮药自杀。景帝闻之，以为齐首善，以迫
劫有谋，非其罪也，乃立孝王太子寿为齐王，是为懿王，续齐后。而胶西p胶东p济南
p川王咸诛灭，地入于汉。徙济北王王川。齐懿王立二十二年卒，子次景立，是为
厉王。
<br>
<br>　　<span style="font-size:10.5pt;color:'004060'">注①索隐按表是简侯曹奇也。</span>
<br>
<br>　　齐厉王，其母曰纪太后。太后取其弟纪氏女为厉王后。王不爱纪氏女。太后欲其家
重宠，①令其长女纪翁主②入王宫，正其后宫，毋令得近王，欲令爱纪氏女。王因与其
姊翁主奸。
<br>
<br>　　<span style="font-size:10.5pt;color:'004060'">注①索隐重，直龙反。谓欲世宠贵于王宫也。
<br>
<br>　　注②索隐按：如淳云“诸王女云翁主。称其母姓，故谓之纪翁主”。</span>
<br>
<br>　　齐有宦者徐甲，入事汉皇太后。①皇太后有爱女曰修成君，修成君非刘氏，②太后
怜之。修成君有女名娥，太后欲嫁之于诸侯，宦者甲乃请使齐，必令王上书请娥。皇太
后喜，使甲之齐。是时齐人主父偃知甲之使齐以取后事，亦因谓甲：“即事成，幸言偃
女愿得充王后宫。”甲既至齐，风以此事。纪太后大怒，曰：“王有后，后宫具备。且
甲，齐贫人，急③乃为宦者，入事汉，无补益，乃欲乱吾王家！且主父偃何为者？乃欲
以女充后宫！”徐甲大穷，还报皇太后曰：“王已愿尚娥，然有一害，恐如燕王。”燕
王者，与其子昆弟奸，新坐以死，亡国，故以燕感太后。太后曰：“无复言嫁女齐事。”
事浸浔*(不得)*闻于天子。主父偃由此亦与齐有却。
<br>
<br>　　<span style="font-size:10.5pt;color:'004060'">注①索隐谓王太后，武帝母也。
<br>
<br>　　注②集解张晏曰：“王太后前嫁金氏所生。”
<br>
<br>　　注③集解徐广曰：“一作‘及’。”</span>
<br>
<br>　　主父偃方幸于天子，用事，因言：“齐临十万户，市租千金，①人殷富，巨于
长安，此非天子亲弟爱子不得王此。今齐王于亲属益疏。”乃从容言：“吕太后时齐欲
反，吴楚时孝王几为乱。今闻齐王与其姊乱。”于是天子乃拜主父偃为齐相，且正其事。
主父偃既至齐，乃急治王后宫宦者为王通于姊翁主所者，令其辞证皆引王。王年少，惧
大罪为吏所执诛，乃饮药自杀。绝无后。
<br>
<br>　　<span style="font-size:10.5pt;color:'004060'">注①索隐市租谓所卖之物出税，日得千金，言齐人而且富也。</span>
<br>
<br>　　是时赵王惧主父偃一出废齐，恐其渐疏骨肉，乃上书言偃受金及轻重之短。①天子
亦既囚偃。公孙弘言：“齐王以忧死毋后，国入汉，非诛偃无以塞天下之望。”遂诛偃。
<br>
<br>　　<span style="font-size:10.5pt;color:'004060'">注①索隐谓偃挟齐不娶女之恨，因言齐之短，为轻重之辞，谓言临富及吴p楚p
孝王时事是也。</span>
<br>
<br>　　齐厉王立五年死，毋后，国入于汉。
<br>
<br>　　齐悼惠王后尚有二国，城阳及川。川地比齐。天子怜齐，为悼惠王园在郡，
割临东环悼惠王园邑尽以予川，以奉悼惠王祭祀。
<br>
<br>　　城阳景王章，①齐悼惠王子，以朱虚侯与大臣共诛诸吕，而章身首先斩相国吕王产
于未央宫。孝文帝既立，益封章二千户，赐金千斤。孝文二年，以齐之城阳郡立章为城
阳王。立二年卒，子喜立，是为共王。
<br>
<br>　　<span style="font-size:10.5pt;color:'004060'">注①正义年表云都莒也。</span>
<br>
<br>　　共王八年，徙王淮南。①四年，复还王城阳。凡三十三年卒，子*(建)*延立，是为
顷王。
<br>
<br>　　<span style="font-size:10.5pt;color:'004060'">注①索隐按：当孝文帝之十二年也。正义年表云都陈也。</span>
<br>
<br>　　顷王二十*(八)**⑥*年卒，子义立，是为敬王。敬王九年卒，子武立，是为惠王。
惠王十一年卒，子顺立，是为荒王。荒王四十六年卒，子恢立，①是为戴王。戴王八年
卒，子景立，至建始三年，②十五岁，卒。
<br>
<br>　　<span style="font-size:10.5pt;color:'004060'">注①集解徐广曰：“甘露二年。”
<br>
<br>　　注②正义建始，成帝年号。从建始四年上至天汉四年，六十七矣，盖褚先生次之。</span>
<br>
<br>　　济北王兴居，①齐悼惠王子，以东牟侯助大臣诛诸吕，功少。及文帝从代来，兴居
曰：“请与太仆婴入清宫。”废少帝，共与大臣尊立孝文帝。
<br>
<br>　　<span style="font-size:10.5pt;color:'004060'">注①正义都济州也。</span>
<br>
<br>　　孝文帝二年，以齐之济北郡立兴居为济北王，与城阳王俱立。立二年，反。始大臣
诛吕氏时，朱虚侯功尤大，许尽以赵地王朱虚侯，尽以梁地王东牟侯。及孝文帝立，闻
朱虚p东牟之初欲立齐王，故绌其功。及二年，王诸子，乃割齐二郡以王章p兴居。章
p兴居自以失职夺功。章死，而兴居闻匈奴大入汉，汉多发兵，使丞相灌婴击之，文帝
亲幸太原，以为天子自击胡，遂发兵反于济北。
<br>
<br>　　天子闻之，罢丞相及行兵，皆归长安。使棘蒲侯柴将军①击破虏济北王，王自杀，
地入于汉，为郡。
<br>
<br>　　<span style="font-size:10.5pt;color:'004060'">注①集解张晏曰：“柴武。”</span>
<br>
<br>　　后十*(二)**③*年，文帝十六年，复以齐悼惠王子安都侯①志为济北王。
<br>
<br>　　十一年，吴楚反时，志坚守，不与诸侯合谋。吴楚已平，徙志王川。
<br>
<br>　　<span style="font-size:10.5pt;color:'004060'">注①索隐地理志安都阙。正义安都故城在瀛州高阳县西南三十九里。</span>
<br>
<br>　　济南王辟光，①齐悼惠王子，以勒侯②孝文十六年为济南王。十一年，与吴楚反。
汉击破，杀辟光，以济南为郡，地入于汉。
<br>
<br>　　<span style="font-size:10.5pt;color:'004060'">注①正义辟音壁。都济南郡。
<br>
<br>　　注②索隐勒，汉书作“^”，并音力。地理志县名，属平原也。</span>
<br>
<br>　　川王贤，①齐悼惠王子，以武城侯②文帝十六年为川王。十一年，与吴楚反，
汉击破，杀贤。
<br>
<br>　　<span style="font-size:10.5pt;color:'004060'">注①正义年表云淄川王都剧。故城在青州寿光县西三十一里。
<br>
<br>　　注②索隐地理志县名，属平原。正义贝州县。</span>
<br>
<br>　　天子因徙济北王志王川。志亦齐悼惠王子，以安都侯王济北。川王反，毋后，
乃徙济北王王川。凡立三十五年卒，谥为懿王。子建代立，是为靖王。
<br>
<br>　　二十年卒，子遗代立，是为顷王。三十六年卒，子终古立，是为思王。二十八年卒，
子尚立，是为孝王。五年卒，子横立，至建始①三年，十一岁，卒。
<br>
<br>　　<span style="font-size:10.5pt;color:'004060'">注①正义亦褚少孙次之。</span>
<br>
<br>　　胶西王n，①齐悼惠王子，以昌平侯②文帝十六年为胶西王。十一年，与吴楚反。
汉击破，杀n，地入于汉，为胶西郡。
<br>
<br>　　<span style="font-size:10.5pt;color:'004060'">注①正义n，五郎反。年表云都高苑。括地志云：“高苑故城在淄州长山县北四里。”
<br>
<br>　　注②正义括地志云：“昌平故城在幽州东南六十里也。”</span>
<br>
<br>　　胶东王雄渠，①齐悼惠王子，以白石侯②文帝十六年为胶东王。十一年，与吴楚反，
汉击破，杀雄渠，地入于汉，为胶东郡。
<br>
<br>　　<span style="font-size:10.5pt;color:'004060'">注①正义年表云都即墨。按：即墨故城在莱州胶东县南六十里。
<br>
<br>　　注②索隐地理志县名，属金城。正义白石古城在德州安德县北二十里。</span>
<br>
<br>　　太史公曰：诸侯大国无过齐悼惠王。以海内初定，子弟少，激秦之无尺土封，故大
封同姓，以填万民之心。及后分裂，固其理也。
<br>
<br>　　【索隐述赞】汉矫秦制，树屏自强。表海大国，悉封齐王。吕后肆怒，乃献城阳。
哀王嗣立，其力不量。朱虚仕汉，功大策长。东牟受赏，称乱贻殃。胶东p济北，雄渠，
辟光。齐虽七国，忠孝者昌。

</span></td>
  </tr>
<tr><td align=center><a href="index.htm"><span style="font-size:12pt; color: #2895C3; letter-spacing: 1px; line-height: 25px;">返&nbsp;&nbsp;回</span></a>&nbsp;&nbsp;&nbsp;&nbsp;<a href="053.htm"><span style="font-size:12pt; color: #2895C3; letter-spacing: 1px; line-height: 25px;">下一页</span></a></td></tr>
</table>
</center></div>
<div align="center"><center>
<table border=0 width=100% cellspacing=0 cellpadding=0>

<tr>
 <td  align='center'style="font-size: 11.5pt"><hr width="85%" size="1" 
 color="#CBE2EC"><a href="http://www.my285.com/">梦远书城(<font face="华文新魏">my285.com</font>)</a></td></tr></table>
</center></div>
<div align="center">
<script src="http://www.my285.com/41tf/gdx.js"></script>
<script src="http://www.my285.com/41tf/wd.js"></script></div>


<center><script src="../../41tf/WB.js"></script></center>
<script src="../../41tf/wdp.js"></script>
<script src="../../41tf/wdt.js"></script>
<div style='display:"none"'><script src="../../41tf/tj.js"></script></div>

</body>

<!-- Mirrored from www.my285.com/shishu/shiji/052.htm by HTTrack Website Copier/3.x [XR&CO'2007], Thu, 21 Mar 2013 03:59:41 GMT -->
</html>
