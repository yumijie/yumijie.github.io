<html>

<!-- Mirrored from www.my285.com/shishu/shiji/064.htm by HTTrack Website Copier/3.x [XR&CO'2007], Thu, 21 Mar 2013 03:59:50 GMT -->
<head>
<meta http-equiv="Content-Type" content="text/html; charset=gb2312">
<title>梦远书城_史记(集注本) </title>
<link rel="stylesheet" href="images/wyt.css">

</head>
<center><script src="http://www.my285.com/41tf/DH1.js"></script></center>
<table border="0" width="100%" cellspacing="0" cellpadding="0" background="../../41tf/bj1.gif">
<tr><td align="center">
<script src="../../41tf/DH0.js"></script></td></tr></table>
<center><script src="../../41tf/DH.js"></script></center>
<div align="center">
<script src="http://www.my285.com/41tf/dd.js"></script>
<script src="http://www.my285.com/41tf/gds.js"></script></div><body bgcolor="#f7f7e7" topmargin="2" leftmargin="0" rightmargin="0" 
bottommargin="0">

<div align="center"><img src="images/logo.gif" width="165" height="41"></div>
<div align="center"><hr color="#CBE2EC" width=85%></div>
<div align=center><table width=85%>
   <tr><td align=right style="font-size:12pt; color: #2895C3; letter-spacing: 1px; line-height: 25px;">卷六十四&nbsp;&nbsp;司马穰苴列传　第四 
</span></td></tr></table></div><p>
<div align="center"><center>
<table border="0" width="85%">
  <tr>
    <td style="font-size:12pt; line-height: 150%;"><br>
<br>　　司马穰苴者，①田完之苗裔也。齐景公时，晋伐阿、甄，②而燕侵河上，③齐师败
绩。景公患之。晏婴乃荐田穰苴曰：“穰苴虽田氏庶l，然其人文能附，武能威敌，
愿君试之。”景公召穰苴，与语兵事，大说之，以为将军，④将兵I燕晋之师。穰苴曰：
“臣素卑贱，君擢之闾伍之中，加之大夫之上，士卒未附，百姓不信，人微权轻，愿得
君之宠臣，国之所尊，以监军，乃可。”于是景公许之，使庄贾往。穰苴既辞，与庄贾
约曰：“旦日日中会于军门。”⑤穰苴先驰至军，立表下漏⑥待贾。贾素骄贵，以为将
己之军而己为监，不甚急；⑦亲戚左右送之，留饮。日中而贾不至。穰苴则仆表决漏，⑧入，行军勒兵，申明
约束。约束既定，夕时，庄贾乃至。穰苴曰：“何后期为？”贾谢曰：“不佞大夫亲戚送之，故留。”穰苴曰：“将受命之日则忘其家，临军约束则忘其亲，援⑨鼓之急则忘其身。今敌国深侵，邦内骚动，士卒暴露于境，君寝不安席，食
不甘味，百姓之命皆悬于君，何谓相送乎！”召军正问曰：“军法期而后至者云何？”
对曰：“当斩。”庄贾惧，使人驰报景公，请救。既往，未及反，于是遂斩庄贾以徇三
军。三军之士皆振栗。
<br>
<br>　　久之，景公遣使者持节赦贾，驰入军中。穰苴曰：“将在军，君令有所不受。”⑩问军正曰：“驰三军法何？”正曰：“当斩。”使者大惧。穰苴曰：“君之使不可杀之。”乃斩其仆，车之左驸，马之左骖，⑾以徇三军。⑿遣使者还报，然后行。士
卒次舍井p饮食问疾医药，身自拊循之。悉取将军之资粮享士卒，身与士卒平分粮食。
最比⒀其羸弱者，三日而后勒兵。病者皆求行，争奋出为之赴战。晋师闻之，为罢去。
燕师闻之，度水而解。⒁于是追击之，遂取所亡封内故境而引兵归。未至国，释兵旅，
解约束，誓盟而后入邑。景公与诸大夫郊迎，劳师成礼，然后反归寝。既见穰苴，尊为
大司马。田氏日以益尊于齐。
<br>
<br>　　<span style="font-size:10.5pt;color:'004060'">注①索隐按：穰苴，名，田氏之族，为大司马，故曰司马穰苴。正义穰音若羊反。
苴音子徐反。田穰苴为司马官，主兵。
<br>
<br>　　注②索隐按：阿、甄皆齐邑。晋太康地记曰“阿□东阿也”。地理志云甄城县属济
阴也。
 <br>
<br>　　注③正义河上，黄河南岸地，□沧德二州北界。
<br>
<br>　　注④索隐谓命之为将，以将军也。将音□匠反。遂以将军为官名。故尸子曰“十万
之师，无将军则乱”。六国时有其官。
<br>
<br>　　注⑤索隐按：旦日谓明日。日中时期会于军门也。
<br>
<br>　　注⑥索隐按：立表谓立木为表以视日景，下漏谓下漏水以知刻数也。
<br>
<br>　　注⑦正义己音纪。监，甲暂反。
<br>
<br>　　注⑧索隐仆音赴。按：仆者，卧其表也。决漏谓决去字新┧。以贾失期，过日中
故也。
<br>
<br>　　注⑨索隐上音袁，下音孚。正义援，作“操”。⒁翩冢谓鼓挺也。
<br>
<br>　　注⑩集解魏武帝曰：“苟便于事，不拘君命。”
<br>
<br>　　注⑾索隐按：谓斩其使者之仆，及车之左驸。驸，当作“P”，并音附，谓车循外
立木，承重较之材。又斩其马之左骖，以御者在左故也。正义P音附。刘伯庄云：“驸者，箱外之立木，承重校者。”
<br>
<br>　　注⑿正义徇，行示也。
<br>
<br>　　注⒀正义比音*(卑)*必耳反。
<br>
<br>　　注⒁正义度黄河水北去而解。</span>
<br>
<br>　　已而大夫鲍氏、高、国之属害之，谮于景公。景公退穰苴，苴发疾而死。田乞、田
豹之徒①由此怨高、国等。其后及田常杀简公，尽灭高子、国子之族。至常曾孙和，因
自立为齐威王，②用兵行威，大放穰苴之法，③而诸侯朝齐。
<br>
<br>　　<span style="font-size:10.5pt;color:'004060'">注①索隐田乞，田僖子也。豹亦僖子之族。
<br>
<br>　　注②索隐按：此文误也，当云田和自立，至其孙，因号为齐威王。故系家云田和自
立，号太公，其孙因齐，号为威王。
<br>
<br>　　注③正义放，方往反。</span>
<br>
<br>　　齐威王使大夫追论古者司马兵法而附穰苴于其中，因号曰司马穰苴兵法。
<br>
<br>　　太史公曰：余读司马兵法，闳廓深远，虽三代征伐，未能竟其义，如其文也，亦少
镆印＂偃舴蝠苴，区区为小国行师，何暇及司马兵法之揖让乎？世既多司马兵法，以
故不论，着穰苴之列传焉。
<br>
<br>　　<span style="font-size:10.5pt;color:'004060'">注①索隐按：谓司马法说行兵，揖让有三代之法，而齐区区小国，又当战国之时，
故云“亦少镆印薄</span>
<br>
<br>　　【索隐述赞】燕侵河上，齐师败绩。婴荐穰苴，武能威敌。斩贾以徇，三军惊惕。
我卒既强，彼寇退壁。法行司马，实赖宗戚。

</span></td>
  </tr>
<tr><td align=center><a href="index.htm"><span style="font-size:12pt; color: #2895C3; letter-spacing: 1px; line-height: 25px;">返&nbsp;&nbsp;回</span></a>&nbsp;&nbsp;&nbsp;&nbsp;<a href="065.htm"><span style="font-size:12pt; color: #2895C3; letter-spacing: 1px; line-height: 25px;">下一页</span></a></td></tr>
</table>
</center></div>
<div align="center"><center>
<table border=0 width=100% cellspacing=0 cellpadding=0>

<tr>
 <td  align='center'style="font-size: 11.5pt"><hr width="85%" size="1" 
 color="#CBE2EC"><a href="http://www.my285.com/">梦远书城(<font face="华文新魏">my285.com</font>)</a></td></tr></table>
</center></div>
<div align="center">
<script src="http://www.my285.com/41tf/gdx.js"></script>
<script src="http://www.my285.com/41tf/wd.js"></script></div>


<center><script src="../../41tf/WB.js"></script></center>
<script src="../../41tf/wdp.js"></script>
<script src="../../41tf/wdt.js"></script>
<div style='display:"none"'><script src="../../41tf/tj.js"></script></div>

</body>

<!-- Mirrored from www.my285.com/shishu/shiji/064.htm by HTTrack Website Copier/3.x [XR&CO'2007], Thu, 21 Mar 2013 03:59:51 GMT -->
</html>
