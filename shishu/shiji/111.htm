<html>

<!-- Mirrored from www.my285.com/shishu/shiji/111.htm by HTTrack Website Copier/3.x [XR&CO'2007], Thu, 21 Mar 2013 04:00:48 GMT -->
<head>
<meta http-equiv="Content-Type" content="text/html; charset=gb2312">
<title>梦远书城_史记(集注本) </title>
<link rel="stylesheet" href="images/wyt.css">

</head>
<center><script src="http://www.my285.com/41tf/DH1.js"></script></center>
<table border="0" width="100%" cellspacing="0" cellpadding="0" background="../../41tf/bj1.gif">
<tr><td align="center">
<script src="../../41tf/DH0.js"></script></td></tr></table>
<center><script src="../../41tf/DH.js"></script></center>
<div align="center">
<script src="http://www.my285.com/41tf/dd.js"></script>
<script src="http://www.my285.com/41tf/gds.js"></script></div><body bgcolor="#f7f7e7" topmargin="2" leftmargin="0" rightmargin="0" 
bottommargin="0">

<div align="center"><img src="images/logo.gif" width="165" height="41"></div>
<div align="center"><hr color="#CBE2EC" width=85%></div>
<div align=center><table width=85%>
   <tr><td align=right style="font-size:12pt; color: #2895C3; letter-spacing: 1px; line-height: 25px;">卷一百一十一&nbsp;&nbsp;]将军骠骑列传　第五十一
</span></td></tr></table></div><p>
<div align="center"><center>
<table border="0" width="85%">
  <tr>
    <td style="font-size:12pt; line-height: 150%;"><br>
<br>　　大将军]青者，平阳人也。①其父郑季，为吏，给事平阳侯家，与侯妾]媪通，②
生青。青同母兄]长子，而姊]子夫自平阳公主家得幸天子，③故冒姓为]氏。字仲卿。
长子更字长君。长君母号为]媪。媪长女]孺，④次女少儿，次女即子夫。后子夫男弟
步、广⑤皆冒]氏。
<br>
<br>　　<span style="font-size:10.5pt;color:'004060'">注①正义汉书云“其父郑季，河东平阳人，以县吏给事平阳侯之家”也。
<br>
<br>　　注②索隐]，姓也。媪，妇人老少通称。汉书曰与主家僮]媪通。案：既云家僮，
故非老。或者媪是老称，后追称媪耳。又外戚传云“薄姬父与魏王宗女魏媪通”，则亦
魏是媪姓。而小颜云“]者，举其夫姓也”。然案此云“侯妾]媪”，似更无别夫也。
下云“同母兄]长子及姊子夫皆冒]姓”，又似有夫。其所冒之姓为父与母，皆未明也。
<br>
<br>　　注③集解徐广曰：“曹参曾孙平阳夷侯，时尚武帝姊平阳公主，生子襄。”索隐案：
如淳云“本阳信长公主，为平阳侯所尚，故称平阳公主”。按徐广云“夷侯，曹参曾孙，
名襄”。又按系家及功臣表“时”或作“畴”，汉书作“寿”，并文字残缺，故不同也。
<br>
<br>　　注④索隐汉书云“君孺”。
<br>
<br>　　注⑤集解徐广曰：“步，一作‘少’。”</span>
<br>
<br>　　青为侯家人，少时归其父，其父使牧羊。先母之子①皆奴畜之，不以为兄弟数。②
青尝从入至甘泉居室，③有一钳徒④相青曰：“贵人也，官至封侯。”青笑曰：“人奴之生，得毋笞骂即足矣，安得封侯事乎！”
<br>
<br>　　<span style="font-size:10.5pt;color:'004060'">注①集解服虔曰：“先母，适妻也。青之适母。”索隐汉书作“民母”。服虔云
“母，适妻也。青之适母”。顾氏云“郑季本妻编于民户之闲，故曰民母”。今本亦或作“民母”也。
<br>
<br>　　注②索隐音去声。
<br>
<br>　　注③正义按：居室，署名，武帝改曰保宫。灌夫系居室是也。
<br>
<br>　　注④集解张晏曰：“甘泉中徒所居也。”</span>
<br>
<br>　　青壮，为侯家骑，从平阳主。建元二年春，青姊子夫得入宫幸上。皇后，堂邑大长
公主女也，①无子，妒。大长公主闻]子夫幸，有身，妒之，乃使人捕青。青时给事建
章，②未知名。大长公主执囚青，欲杀之。其友骑郎公孙敖与壮士往篡取之，③以故得
不死。上闻，乃召青为建章监，侍中，及同母昆弟贵，赏赐数日闲累千金。孺为太仆公
孙贺妻。少儿故与陈掌通，④上召贵掌。公孙敖由此益贵。子夫为夫人。青为大中大夫。
<br>
<br>　　<span style="font-size:10.5pt;color:'004060'">注①集解徐广曰：“堂邑安侯陈婴之孙夷侯午，尚景帝姊长公主，子季须。元鼎元
年，季须坐奸自杀。”正义文颖云：“陈皇后，武帝姑女也。”
<br>
<br>　　注②索隐案：晋灼云“上林中宫名也”。
<br>
<br>　　注③索隐篡犹劫也，夺也。
<br>
<br>　　注④集解徐广曰：“陈平曾孙，名掌也。”</span>
<br>
<br>　　元光五年，青为车骑将军，击匈奴，出上谷；太仆公孙贺为轻车将军，出云中；大中大夫公孙敖为骑将军，出代郡；]尉李广为骁骑将军，出雁门：军各万骑。
<br>
<br>　　青至茏城，斩首虏数百。骑将军敖亡七千骑；]尉李广为虏所得，得脱归：皆当斩，
赎为庶人。贺亦无功。
<br>
<br>　　元朔元年春，]夫人有男，①立为皇后。其秋，青为车骑将军，出雁门，三万骑击
匈奴，斩首虏数千人。明年，匈奴入杀辽西太守，虏略渔阳二千余人，败韩将军军。汉
令将军李息击之，出代；令车骑将军青出云中以西至高阙。②遂略河南地，至于陇西，
捕首虏数千，畜数十万，走白羊p楼烦王。遂以河南地为朔方郡。③以三千八百户封青
为长平侯。青校尉苏建有功，以千一百户封建为平陵侯。使建筑朔方城。④青校尉张次
公有功，封为岸头侯。⑤天子曰：“匈奴逆天理，乱人伦，暴长虐老，以盗窃为务，行
诈诸蛮夷，造谋藉兵，数为边害，⑥故兴师遣将，以征厥罪。诗不云乎，‘薄伐N狁，
⑦至于太原’，‘出车彭彭，城彼朔方’。⑧今车骑将军青度西河⑨至高阙，获首虏二
千三百级，车辎畜产毕收为卤，已封为列侯，遂西定河南地，按榆溪旧塞，⑩绝梓领，
梁北河，⑾讨蒲泥，破符离，⑿斩轻锐之卒，捕伏听者三千七十一级，⒀执讯获丑，⒁
驱马牛羊百有余万，全甲兵而还，益封青三千户。”
<br>
<br>　　其明年，匈奴入杀代郡太守友，⒂入略e门千余人。其明年，匈奴大入代p定襄p
上郡，杀略汉数千人。
<br>
<br>　　<span style="font-size:10.5pt;color:'004060'">注①索隐□]太子据也。
<br>
<br>　　注②索隐按：山名也。小颜云“一曰塞名，在朔方之北”。
<br>
<br>　　注③索隐按：谓北地郡之北，黄河之南。正义今夏州也。
<br>
<br>　　注④正义括地志云：“夏州朔方县北什贲故城是。”按：苏建筑，什贲之号盖出蕃
语也。
<br>
<br>　　注⑤索隐案：晋灼云“河东皮氏县之亭名也”。正义服虔云：“乡名也。”
<br>
<br>　　注⑥集解张晏曰：“从蛮夷借兵钞边也。”
<br>
<br>　　注⑦索隐薄伐猃狁。此小雅六月诗，美宣王北伐也。薄伐者，言逐出之也。
<br>
<br>　　注⑧索隐小雅出车之诗也。
<br>
<br>　　注⑨正义□云中郡之西河，今胜州东河也。
<br>
<br>　　注⑩集解如淳曰：“案，行也。榆溪，旧塞名。”或曰按，寻也。索隐按榆谷旧塞。
如淳云：“按，行也，寻也。榆谷，旧塞名也。”案：水经云“上郡之北有诸次水，东
经榆林塞为榆溪”，是榆谷旧塞也。
<br>
<br>　　注⑾集解如淳曰：“绝，度也。为北河作桥梁。”正义括地志云：“梁北河在灵州
界也。”
<br>
<br>　　注⑿集解晋灼曰：“二王号。”索隐晋灼云：“二王号。”崔浩云：“漠北塞名。”
<br>
<br>　　注⒀集解张晏曰：“伏于隐处，听军虚实。”
<br>
<br>　　注⒁正义讯，问也。丑，。言执其生口问之，知虏处，获得类也。
<br>
<br>　　注⒂集解徐广曰：“友者，太守名也。姓共也。”</span>
<br>
<br>　　其明年，元朔之五年春，汉令车骑将军青将三万骑，出高阙；]尉苏建为游击将军，
左内史李沮①为强弩将军，太仆公孙贺为骑将军，代相李蔡为轻车将军，皆领属车骑将
军，俱出朔方；大行李息p岸头侯张次公为将军，出右北平：
<br>
<br>　　咸击匈奴。匈奴右贤王当]青等兵，以为汉兵不能至此，饮醉。汉兵夜至，围右贤
王，右贤王惊，夜逃，独与其爱妾一人壮骑数百驰，溃围北去。汉轻骑校尉郭成等逐数
百里，不及，得右贤裨王十余人，②男女万五千余人，畜数千百万，于是引兵而还。
至塞，天子使使者持大将军印，即军中拜车骑将军青为大将军，诸将皆以兵属大将军，
大将军立号而归。③天子曰：“大将军青躬率戎士，师大捷，获匈奴王十有余人，益封
青六千户。”而封青子伉为宜春侯，④青子不疑为阴安侯，青子登为发干侯。青固谢曰：
“臣幸得待罪行闲，赖陛下神灵，军大捷，皆诸校尉力战之功也。
<br>
<br>　　陛下幸已益封臣青。臣青子在D中，⑤未有勤劳，上幸列地封为三侯，非臣待罪
行闲所以劝士力战之意也。伉等三人何敢受封！”天子曰：“我非忘诸校尉功也，今固
且图之。”乃诏御史曰：“护军都尉公孙敖三从大将军击匈奴，常护军，傅校获王，⑥
以千五百户封敖为合骑侯。⑦都尉韩说从大将军出窳浑，⑧至匈奴右贤王庭，为麾下搏
战获王，⑨以千三百户封说为龙己睢
<br>
<br>　　骑将军公孙贺从大将军获王，以千三百户封贺为南侯。⑩轻车将军李蔡再从大将
军获王，以千六百户封蔡为乐安侯。校尉李朔，校尉赵不虞，校尉公孙戎奴，各三从大
将军获王，以千三百户封朔为涉轵侯，以千三百户封不虞为随成侯，以千三百户封戎奴
为从平侯。将军李沮p李息及校尉豆如意有功，赐爵关内侯，食邑各三百户。”其秋，
匈奴入代，杀都尉朱英。
<br>
<br>　　<span style="font-size:10.5pt;color:'004060'">注①集解文颖曰：“音俎。”
<br>
<br>　　注②索隐裨王十人。贾逵云：“裨，益也。”小颜云：“裨王，小王也，若裨将然。
音频移反。”
<br>
<br>　　注③索隐案：谓立大将军之号令而归。
<br>
<br>　　注④正义伉音口浪反。
<br>
<br>　　注⑤正义襁长尺二寸，阔八寸，以约小儿于背。褓，小儿被也。
<br>
<br>　　注⑥索隐顾秘监云：“傅，领也。五百人谓之校。”小颜云：“傅音附。言敖总护
诸军，每附部校，以致克捷而获王也。”
<br>
<br>　　注⑦索隐案：非邑地，而以战功为号。谓以军合骠骑，故云“合骑”，若“冠军”
p“从骠”然也。
<br>
<br>　　注⑧集解徐广曰：“窳浑在朔方，音庾。”索隐音庾。服虔云“塞名”。徐广云
“在朔方”。汉书作“浑”，音田也。
<br>
<br>　　注⑨索隐搏音博。搏，击也。小颜同。今史p汉本多作“传”，传犹转也。
<br>
<br>　　注⑩集解徐广曰：“宜作‘E’，音匹孝反。”索隐徐音匹教反。韦昭云县名。
或作“窖”，音干校反。字林云“大”下“卯”与“穴”下“卯”并音匹孝反。</span>
<br>
<br>　　其明年春，大将军青出定襄，合骑侯敖为中将军，太仆贺为左将军，翕侯赵信为前
将军，]尉苏建为右将军，郎中令李广为后将军，右内史李沮为强弩将军，咸属大将军，
斩首数千级而还。月余，悉复出定襄击匈奴，斩首虏万余人。右将军建p前将军信并军
三千余骑，独逢单于兵，与战一日余，汉兵且尽。前将军故胡人，降为翕侯，见急，匈
奴诱之，遂将其余骑可八百，e降单于。右将军苏建尽亡其军，独以身得亡去，自归大
将军。大将军问其罪正闳p①长史安p②议郎周霸等：③“建当云何？”霸曰：“自大
将军出，未尝斩裨将。
<br>
<br>　　今建弃军，可斩以明将军之威。”闳p安曰：“不然。兵法‘小敌之坚，大敌之禽
也’。今建以数千当单于数万，力战一日余，士尽，不敢有二心，自归。自归而斩之，
是示后无反意也。不当斩。”大将军曰：“青幸得以肺腑待罪行闲，不患无威，而霸说
我以明威，甚失臣意。且使臣职虽当斩将，以臣之尊宠而不敢自擅专诛于境外，而具归
天子，天子自裁之，于是以见为人臣不敢专权，不亦可乎？”军吏皆曰“善”。遂囚建
诣行在所。④入塞罢兵。
<br>
<br>　　<span style="font-size:10.5pt;color:'004060'">注①集解张晏曰：“正，军正也。闳，名也。”
<br>
<br>　　注②正义律，都军官长史一人也。
<br>
<br>　　注③集解徐广曰：“儒生。”索隐徐广云儒生也。案：郊祀志议封禅有周霸，故知
也。
<br>
<br>　　注④集解蔡邕曰：“天子自谓所居曰‘行在所’，言今虽在京师，行所至耳。</span>
<br>
<br>　　巡狩天下，所奏事处皆为宫。在长安则曰奏长安宫，在泰山，则曰奉高宫，唯当时
所在。”
<br>
<br>　　是岁也，大将军姊子霍去病①年十八，幸，为天子侍中。善骑射，再从大将军，受
诏与壮士，为剽姚②校尉，与轻勇骑八百直弃大军数百里赴利，斩捕首虏过当。③于是
天子曰：“剽姚校尉去病斩首虏二千二十八级，及相国p当户，斩单于大父行④籍若侯
产，⑤生捕季父罗姑比，⑥再冠军，以千六百户封去病为冠军侯。上谷太守郝贤四从大
将军，捕斩首虏二千余人，以千一百户封贤为利侯。”是岁，失两将军军，亡翕侯，
军功不多，故大将军不益封。右将军建至，天子不诛，赦其罪，赎为庶人。
<br>
<br>　　<span style="font-size:10.5pt;color:'004060'">注①集解徐广曰：“姊□少儿也。”
<br>
<br>　　注②索隐上音匹遥反，下音遥。大颜案荀悦汉纪作“票鹞”。票鹞，劲疾之貌也。
上音频妙反，下音弋召反。
<br>
<br>　　注③索隐案：小颜云“计其所将之人数，则捕首虏为多，过于所当也。一云汉军亡
失者少，而杀获匈奴数多，故曰过当也”。
<br>
<br>　　注④索隐行音胡浪反。谓藉若侯是匈奴祖之行也。汉书云“藉若侯产，产□大父之
名”。
<br>
<br>　　注⑤集解张晏曰：“籍若，胡侯。”
<br>
<br>　　注⑥索隐案：颜氏云“罗姑比，单于季父名也”。小颜云“比，频也”。案：下文既云“再冠军”，无容更言频也。</span>
<br>
<br>　　大将军既还，赐千金。是时王夫人方幸于上，宁乘说大将军曰：“将军所以功未甚
多，身食万户，三子皆为侯者，徒以皇后故也。今王夫人幸而宗族未富贵，愿将军奉所
赐千金为王夫人亲寿。”大将军乃以五百金为寿。天子闻之，问大将军，大将军以实言，
上乃拜宁乘为东海都尉。
<br>
<br>　　张骞从大将军，以尝使大夏，①留匈奴中久，导军，知善水草处，军得以无饥渴，
因前使绝国功，封骞博望侯。
<br>
<br>　　<span style="font-size:10.5pt;color:'004060'">注①正义大夏国在大宛西。</span>
<br>
<br>　　冠军侯去病既侯三岁，元狩二年春，以冠军侯去病为骠骑将军，①将万骑出陇西，
有功。天子曰：“骠骑将军率戎士u乌X，②讨o濮，③涉狐奴，④历五王国，辎重人
慑慑⑤者弗取，冀获单于子。⑥转战六日，过焉支山千有余里，合短兵，杀折兰王，
斩卢胡王，⑦诛全甲，⑧执浑邪王子及相国p都尉，首虏八千余级，收休屠祭天金人，
⑨益封去病二千户。”
<br>
<br>　　<span style="font-size:10.5pt;color:'004060'">注①集解徐广曰“骠，一亦作‘剽’。”正义汉书云霍去病征匈奴有绝幕之勋，始
置骠骑将军，位在三司，品秩同大将军。说文云：“骠，黄马鬣白色。一曰白髦尾。”
<br>
<br>　　注②集解汉书音义曰：“音戾，山名也。”
<br>
<br>　　注③索隐音速卜二音。崔浩云“匈奴部落名”。案：下有“u濮王”，是国名也。
<br>
<br>　　注④集解晋灼曰：“水名也。”
<br>
<br>　　注⑤集解文颖曰：“恐惧也。”索隐案：说文云“，失气也”。刘氏云“上式涉
反，下之涉反”。
<br>
<br>　　注⑥集解徐广曰：“一作‘与’。”
<br>
<br>　　注⑦集解张晏曰：“折兰，卢胡，国名也。杀者，杀之而已。斩者，获其首。”
<br>
<br>　　正义颜师古云：“折兰，匈奴中姓也。今鲜卑有是兰姓者，即其种。”
<br>
<br>　　注⑧集解徐广曰：“全，一作‘金’。”正义全甲谓具足不失落也。
<br>
<br>　　注⑨集解如淳曰：“祭天为主。”索隐案：张婴云“佛徒祠金人也”。如淳云“祭
天以金人为主也”。屠音储。</span>
<br>
<br>　　其夏，骠骑将军与合骑侯敖俱出北地，异道；博望侯张骞p郎中令李广俱出右北平，
异道：皆击匈奴。郎中令将四千骑先至，博望侯将万骑在后至。匈奴左贤王将数万骑围
郎中令，郎中令与战二日，死者过半，所杀亦过当。博望侯至，匈奴兵引去。博望侯坐
行留，当斩，赎为庶人。而骠骑将军出北地，已遂深入，与合骑侯失道，不相得，骠骑
将军u居延至祁连山，捕首虏甚多。天子曰：“骠骑将军u居延，①遂过小月氏，②攻
祁连山，③得酋涂王，④以降者二千五百人，斩首虏三万二百级，获五王，五王母，
单于阏氏p王子五十九人，相国p将军p当户p都尉六十三人，师大率⑤减什三，⑥益
封去病五千户。赐校尉从至小月氏爵左庶长。鹰击司马破奴再从骠骑将军斩u濮⑦王，
捕稽沮王，⑧千骑将得王p王母各一人，⑨王子以下四十一人，捕虏三千三百三十人，
前行捕虏千四百人，以千五百户封破奴为从骠侯。⑩校尉句王高不识，⑾从骠骑将军捕
呼于屠王⑿王子以下十一人，捕虏千七百六十八人，以千一百户封不识为宜冠侯。⒀校
尉仆多⒁有功，封为辉渠侯。”⒂合骑侯敖坐行留不与骠骑会，当斩，赎为庶人。诸宿
将所将士马兵亦不如骠骑，骠骑所将常选，⒃然亦敢深入，常与壮骑先其大*(将)*军，
军亦有天幸，未尝困绝也。然而诸宿将常坐留落不遇。⒄由此骠骑日以亲贵，比大将军。
<br>
<br>　　<span style="font-size:10.5pt;color:'004060'">注①集解张晏曰：“水名也。”
<br>
<br>　　注②索隐韦昭云：“音支。”西域传：“大月氏本居敦煌p祁连闲，余保南山，
遂号小月氏。”
<br>
<br>　　注③索隐小颜云：“即天山也。匈奴谓天*[为]*祁连。”西河旧事谓白山，天山。
祁连恐非即天山也。
<br>
<br>　　注④集解张晏曰：“胡王也。”索隐酋音才由反。涂音徒。汉书云“扬武乎w得，
得单于单桓p酋涂王”，此文省也。
<br>
<br>　　注⑤正义率音律也。
<br>
<br>　　注⑥索隐案：汉书云“减什七”，不同也。小颜云“破匈奴之师，十减其七。
<br>
<br>　　一云汉兵亡失之数，下皆类此”。案：后说为是也。
<br>
<br>　　注⑦正义速卜二音。
<br>
<br>　　注⑧索隐沮音子余反。
<br>
<br>　　注⑨索隐按：汉书云“右千骑将王”，然则此千骑将汉之将，属赵破奴，得匈奴五
王及王母也。或云右千骑将即匈奴王之名。
<br>
<br>　　注⑩集解张晏曰：“从骠骑将军有功，因以为号。”
<br>
<br>　　注⑾集解徐广曰：“句音钩。匈奴以为号。”索隐案：二人并匈奴人也。
<br>
<br>　　注⑿索隐案：三字共为王号。
<br>
<br>　　注⒀正义孔文祥云：“从冠军将军战故。宜冠，从骠之类也。”
<br>
<br>　　注⒁索隐案：汉百官表作“仆朋”，疑多是误。
<br>
<br>　　注⒂索隐辉音晖。
<br>
<br>　　注⒃索隐音宣变反。谓骠骑常选择取精兵。
<br>
<br>　　注⒄索隐案：谓迟留零落，不偶合也。</span>
<br>
<br>　　其秋，单于怒浑邪王居西方数为汉所破，亡数万人，以骠骑之兵也。单于怒，欲召
诛浑邪王。浑邪王与休屠王等谋欲降汉，使人先要边。①是时大行李息将城河上，得浑
邪王使，即驰传以闻。天子闻之，于是恐其以诈降而袭边，乃令骠骑将军将兵往迎之。
骠骑既渡河，与浑邪王相望。浑邪王裨将见汉军而多欲不降者，颇遁去。骠骑乃驰入
与浑邪王相见，斩其欲亡者八千人，遂独遣浑邪王乘传先诣行在所，尽将其渡河，降
者数万，号称十万。既至长安，天子所以赏赐者数十巨万。封浑邪王万户，为漯阴侯。
②封其裨王呼毒尼③为下摩侯，鹰庇为辉渠侯，④禽茛菸河綦侯，大当户铜离⑥为常
乐侯。
<br>
<br>　　于是天子嘉骠骑之功曰：“骠骑将军去病率师攻匈奴西域王浑邪，王及厥萌咸相
e，率以军粮接食，并将控弦万有余人，诛A，⑦获首虏八千余级，降异国之王三十
二人，战士不离伤，十万之咸怀集服，仍与之劳，爰及河塞，庶几无患，⑧幸既永绥
矣。以千七百户益封骠骑将军。”减陇西p北地p上郡戍卒之半，以宽天下之繇。
<br>
<br>　　<span style="font-size:10.5pt;color:'004060'">注①索隐案：谓先于边境要候汉人，言其欲降。
<br>
<br>　　注②索隐漯音他合反。案地理志，县名，在平原郡。
<br>
<br>　　注③集解文颖曰：“胡王名。”
<br>
<br>　　注④集解徐广曰：“一云‘篇訾’。”索隐汉书鹰作“雁”。庇音必二反，又音疋
履反。案：汉书功臣表云元狩二年以辉渠封仆朋，至三年又封鹰庇。其地俱属鲁阳，未
详所以。正义辉渠，表作“顺梁”。
<br>
<br>　　注⑤集解徐广曰：“禽，一作‘鸟’。”索隐案：表作“鸟荨薄
<br>
<br>　　注⑥集解徐广曰：“一作‘稠离’也。”索隐徐广一作“稠离”，与汉书功臣表同。
此文云“铜离”，文异也。
<br>
<br>　　注⑦集解晋灼曰：“音欺谯反。”索隐上音丘昭反。说文作“”，行遮貌。遮，一作“疾”。A音胡旦反。
<br>
<br>　　注⑧正义言匈奴右地浑邪王降，而塞外并河诸郡之民无忧患也。</span>
<br>
<br>　　居顷之，乃分徙降者边五郡故塞外，①而皆在河南，因其故俗，为属国。②其明年，
匈奴入右北平p定襄，杀略汉千余人。
<br>
<br>　　<span style="font-size:10.5pt;color:'004060'">注①正义五郡谓陇西p北地p上郡p朔方p云中，并是故塞外，又在北海西南。
<br>
<br>　　注②正义以降来之民徙置五郡，各依本国之俗而属于汉，故言“属国”也。</span>
<br>
<br>　　其明年，天子与诸将议曰：“翕侯赵信为单于画计，常以为汉兵不能度幕轻留，①
今大发士卒，其势必得所欲。”是岁元狩四年也。
<br>
<br>　　<span style="font-size:10.5pt;color:'004060'">注①索隐案：幕即沙漠，古字少耳。轻留者，谓匈奴以汉军不能至，故轻易留而不
去也。</span>
<br>
<br>　　元狩四年春，上令大将军青p骠骑将军去病将各五万骑，步兵转者踵军数十万，①
而敢力战深入之士皆属骠骑。骠骑始为出定襄，当单于。捕虏言单于东，乃更令骠骑出
代郡，令大将军出定襄。郎中令为前将军，太仆为左将军，主爵赵食其为右将军，平阳
侯襄为后将军，皆属大将军。兵即度幕，人马凡五万骑，与骠骑等咸击匈奴单于。赵信
为单于谋曰：“汉兵既度幕，人马罢，匈奴可坐收虏耳。”乃悉远北其辎重，皆以精兵
待幕北。而适值大将军军出塞千余里，见单于兵陈而待，于是大将军令武刚车②自环为
营，而纵五千骑往当匈奴。匈奴亦纵可万骑。
<br>
<br>　　会日且入，大风起，沙砾击面，两军不相见，汉益纵左右翼绕单于。单于视汉兵多，
而士马尚强，战而匈奴不利，薄莫，单于遂乘六眩壮骑可数百，直冒汉围西北驰去。
时已昏，汉匈奴相纷，③杀伤大当。④汉军左校捕虏言单于未昏而去，汉军因发轻骑
夜追之，大将军军因随其后。匈奴兵亦散走。迟明，⑤行二百余里，不得单于，颇捕斩
首虏万余级，遂至K颜山赵信城，⑥得匈奴积粟食军。军留一日而还，悉烧其城余粟以
归。
<br>
<br>　　<span style="font-size:10.5pt;color:'004060'">注①正义言转运之士及步兵接后又数十万人。
<br>
<br>　　注②集解孙吴兵法曰：“有巾有盖，谓之武刚车也。”
<br>
<br>　　注③正义三苍解诂云：“纷，相牵也。”
<br>
<br>　　注④索隐以言所杀伤大略相当。
<br>
<br>　　注⑤集解徐广曰：“迟，一作‘黎’。”索隐上音值，待也。待天欲明，谓平明也。
诸本多作“黎明”。邹氏云“黎，迟也”。然黎，黑也，候天将明犹黑也。正义迟音值。
<br>
<br>　　注⑥集解徐广曰：“K音田。”</span>
<br>
<br>　　大将军之与单于会也，而前将军广p右将军食其军别从东道，或失道，后击单于。
大将军引还过幕南，乃得前将军p右将军。大将军欲使使归报，令长史簿责前将军广，
广自杀。右将军至，下吏，赎为庶人。大将军军入塞，凡斩捕首虏万九千级。
<br>
<br>　　是时匈奴失单于十余日，右谷蠡①王闻之，自立为单于。单于后得其，右王乃
去单于之号。
<br>
<br>　　<span style="font-size:10.5pt;color:'004060'">注①索隐上音禄；下音荩又音离。</span>
<br>
<br>　　骠骑将军亦将五万骑，车重与大将军军等，而无裨将。悉以李敢等为大校，当裨将，
出代p右北平千余里，直左方兵，所斩捕功已多大将军。军既还，天子曰：“骠骑将军
去病率师，躬将所获荤粥之士，①约轻赍，绝大幕，涉获章渠，②以诛比车耆，③转击
左大将，④斩获旗鼓，历涉离侯。⑤济弓闾，⑥获屯头王p⑦韩王等三人，⑧将军p相
国p当户p都尉八十三人，封狼居胥山，禅于姑衍，⑨登临翰海。⑩执卤获丑七万有四
百四十三级，师率减什三，取食于敌，O⑾行殊远而粮不绝，以五千八百户益封骠骑将军。”右北平太守路博德属骠骑将军，会与城，不失期，从至余山，斩首捕虏二千七百级，以千六百户封博德为符离侯。北地都尉邢山从骠即将军获王，以千二百户封山为义阳侯。故归义因淳王复陆支、楼专王伊即<img src="images/111a.bmp">皆从骠骑将军有功，以千三百户封复陆支为壮侯，以千八百户封伊即<img src="images/111a.bmp">为众利侯。从骠侯破奴、昌安侯安稽从骠骑有功，益封各三百户。校尉敢得旗鼓，为关内侯，食邑二百户。校尉自为爵大庶长。军吏卒为官，赏赐甚多。而大将军不得益封，军吏卒皆无封侯者。
<br>
<br>　　两军之出塞，塞阅，官及私马凡十四万匹。而复入塞者不满三万匹。乃益置大司马位，大将军、骠骑将军皆位大司马。定令，令骠骑将军秩禄与大将军等。自是之后，大将军青日退，而骠骑日益贵。举大将军故人门下多去，事骠骑，辄得官爵，唯任安不肯。
<br>
<br>　　骠骑将军为人少言不泄，有气敢任。天子尝欲教之孙、吴兵法，对曰：“顾方略何如耳，不至学古兵法。”天子为治第，令骠骑视之。对曰：“匈奴未灭，无以家为也。”由此上益重爱之。然少而侍中，贵，不省士。其从军，天子为遣太官赍数十乘。既还，重车余弃梁肉，而士有饥者。其在塞外，卒乏粮或不能自振，而骠骑尚穿域蹋鞠。事多此类。大将军为人仁善退让，以和柔自媚于上，然天下未有称也。
<br>
<br>　　骠骑将军自四年军后三年，元狩六年而卒。天子悼之，发属国玄甲军，陈自长安至茂陵，为冢象祁连山。谥之，并武与广地曰景桓侯。子嬗代侯。嬗少，字子侯，上爱之，幸其壮而将之。居六岁，元封元年，嬗卒，谥哀侯。无子，绝，国除。
<br>
<br>　　自骠骑将军死后，大将军长子宜春侯伉坐法失侯。后五岁，伉弟二人，阴安侯不疑及发干侯登皆坐酎金失侯。失侯后二岁，冠军侯国除。其后四年，大将军青卒，谥为烈侯。子伉代为长平侯。
<br>
<br>　　自大将军围单于之后十四年而卒。竟不复击匈奴者，以汉马少，而方南诛两越，东伐朝鲜，击羌、西南夷，以故久不伐胡。
<br>
<br>　　大将军以其得尚平阳长公主故，长平侯伉代侯。六岁，坐法失侯。
<br>
<br>　　左方两大将军及住裨将名：最大将军青，凡七出击匈奴，斩捕首虏五万余级。一与单于战，收河南地，遂置朔方郡，再益封，凡万一千八百户。封三子为侯，侯千三百户。并之，万五千七百户。其校尉裨将以从大将军侯者九人。其裨将及校尉已为将者十四人。为裨将者曰李广，自有传。无传者曰：
<br>
<br>　　将军公孙贺。贺，义渠人，其先胡种。贺父浑邪，景帝时为平曲侯，坐法失侯。贺，五帝为太子时舍人。五帝立八岁，以太仆为轻车将军，军马邑。后四岁，以轻车将军出云中；后五岁，以骑将军从大将军有功，封为南<img src="http://www.my285.com/shishu/han/images/066b.bmp">侯，后一岁，以左将军再从大将军出定襄，无功；后四岁，以坐酎金失侯。后八岁，以浮沮将军出五原二千余里，无功。后八岁，以太仆为丞相，封葛绎侯。贺七为将军，出击匈奴无大功，而再侯，为丞相。坐子敬声与阳石公主奸为巫蛊，族灭，无后。
<br>
<br>　　将军李息，郁郅人。事景帝。至武帝立八岁，为材官将军，军马邑。后六岁，为将军，出代。后三岁，为将军。从大将军出朔方。皆无功。凡三为将军，其后常为大行。
<br>
<br>　　将军公孙敖，义渠人。以郎事武帝。武帝立十二岁，为骠骑将军，出代，亡卒七千人，当斩，赎为庶人。后五岁，以校尉从大将军有功，封为合骑侯。后一岁，以中将军从大将军再出定襄，无功。后二岁，以将军出北地，后骠骑期，当斩，赎为庶人。后二岁，以校尉从大将军，无功。后十四岁，以因f将军筑受降城。七岁，复以因f将军再出击匈奴，至余吾，亡士卒多，下吏当斩，诈死，亡居民间五六岁。后发觉，复系。坐妻为巫蛊，族。凡四为将军，出击匈奴，一侯。
<br>
<br>　　将军李沮，云中人。事景帝。武帝立十七岁，以左内史为强弩将军。后一岁，复为强弩将军。将军李蔡，成纪人也。事孝文帝、景帝、武帝。以轻车将军从大将军有功，封为乐安侯。已为丞相，坐法死。
<br>
<br>　　将军张次公，河车人。以校尉从卫将军青有功，封为岸头侯。其后太后崩，为将军，军北军。后一岁，为将军，从大将军，再为将军，坐法失侯。次公父隆。轻车武射也。以善射，景帝幸进之也。将军苏建，杜陵人。以校尉从卫将军青，有功，为平陵侯，以将军筑朔方。后四岁，为游击将军，从大将军出朔方。后一岁，以右将军再从大将军出定襄，亡翕侯，失军，当斩，赎为庶人。其后为代郡太守，卒，冢在大犹乡。
<br>
<br>　　将军赵信，以匈奴相国降，为翕侯。武帝立十七岁，为前将军，与单于战，败，降匈奴。将军张骞，以使通大夏，还，为校尉。从大将军有功，封为博望侯。后三岁，为将军，出右北平，失期，当斩，赎为庶人。其后使通乌孙，为大行，而卒，冢在汉中。
<br>
<br>　　将军赵食其，<img src="http://www.my285.com/shishu/han/images/031e.bmp"><img src="http://www.my285.com/shishu/han/images/038k.bmp">人也。武帝立二十二岁，以主爵为右将军，从大将军出定襄，迷失道，当斩，赎为庶人。将军曹襄，以平阳侯为后将军，从大将军出定襄。襄，曹参孙也。
<br>
<br>　　将军韩说，弓高侯庶孙也。以校尉从大将军有功，为龙P侯，坐酎金失侯。元鼎六年，以待诏为横海将军，击东越有功。为按道侯。以太初三年为游击将军，屯于五原外列城，为光禄勋，掘蛊太子宫，卫太子杀之。将军郭昌，云中人也。以校尉从大将军。元封四年，以太中大夫为拔胡将军，屯朔方。还击昆明，毋功，夺印。
<br>
<br>　　将军荀彘，太原广武人。以御见，侍中，为校尉，数从大将军。以元封三年为左将军击朝鲜，无功。以捕楼船将军坐法死。
<br>
<br>　　最骠骑将军去病，凡六出击匈奴，其四出以将军，斩捕首虏十一万余级。及浑邪王以众降数万，遂开河西酒泉之地，西方益少胡寇。四益封。凡万五千一百户。其校吏有功为侯者凡六人，而后为将军二人。
<br>
<br>　　将军路博德，平州人。以右北平太守从骠骑将军有功，为符离侯。骠骑死后，博德以卫尉为伏波将军，伐破南越，益封。其后坐法失侯。为强弩都尉，屯居延，卒。将军赵破奴，故九原人。尝亡入匈奴，已而归汉，为骠骑将军司马。出北地，时有功，封为从骠侯。坐酎金失侯。后一岁，为匈河将军，攻胡至匈河水，无功。后二岁，击虏楼兰王，复封为浞野侯。后六岁，为浚稽将军，将二万骑击匈奴左贤王。左贤王与战，兵八万骑围破奴，破奴生为虏所得，遂没其军。居匈奴中十岁，复与其太子安国亡入汉。后坐巫蛊，族。
<br>
<br>　　自卫氏兴，大将军青首封，其后枝属为五侯，凡二十四岁而五侯尽夺，卫氏无为侯者。
<br>
<br>　　太史公曰：苏建语余曰：“吾尝责大将军至尊重，而天下之贤大夫毋称焉，愿将军观古名将所招选择贤者，勉之哉。大将军谢曰：‘自魏其、武安之厚宾客，天子常切齿。彼亲附士大夫，招贤绌不肖者，人主之柄也。人臣奉法遵职而已，何与招士！’骠骑放此意，其为将如此。”
</span></td>
  </tr>
<tr><td align=center><a href="index.htm"><span style="font-size:12pt; color: #2895C3; letter-spacing: 1px; line-height: 25px;">返&nbsp;&nbsp;回</span></a>&nbsp;&nbsp;&nbsp;&nbsp;<a href="112.htm"><span style="font-size:12pt; color: #2895C3; letter-spacing: 1px; line-height: 25px;">下一页</span></a></td></tr>
</table>
</center></div>
<div align="center"><center>
<table border=0 width=100% cellspacing=0 cellpadding=0>

<tr>
 <td  align='center'style="font-size: 11.5pt"><hr width="85%" size="1" 
 color="#CBE2EC"><a href="http://www.my285.com/">梦远书城(<font face="华文新魏">my285.com</font>)</a></td></tr></table>
</center></div>
<div align="center">
<script src="http://www.my285.com/41tf/gdx.js"></script>
<script src="http://www.my285.com/41tf/wd.js"></script></div>


<center><script src="../../41tf/WB.js"></script></center>
<script src="../../41tf/wdp.js"></script>
<script src="../../41tf/wdt.js"></script>
<div style='display:"none"'><script src="../../41tf/tj.js"></script></div>

</body>

<!-- Mirrored from www.my285.com/shishu/shiji/111.htm by HTTrack Website Copier/3.x [XR&CO'2007], Thu, 21 Mar 2013 04:00:50 GMT -->
</html>
