<html>

<!-- Mirrored from www.my285.com/shishu/shiji/098.htm by HTTrack Website Copier/3.x [XR&CO'2007], Thu, 21 Mar 2013 04:00:37 GMT -->
<head>
<meta http-equiv="Content-Type" content="text/html; charset=gb2312">
<title>梦远书城_史记(集注本) </title>
<link rel="stylesheet" href="images/wyt.css">

</head>
<center><script src="http://www.my285.com/41tf/DH1.js"></script></center>
<table border="0" width="100%" cellspacing="0" cellpadding="0" background="../../41tf/bj1.gif">
<tr><td align="center">
<script src="../../41tf/DH0.js"></script></td></tr></table>
<center><script src="../../41tf/DH.js"></script></center>
<div align="center">
<script src="http://www.my285.com/41tf/dd.js"></script>
<script src="http://www.my285.com/41tf/gds.js"></script></div><body bgcolor="#f7f7e7" topmargin="2" leftmargin="0" rightmargin="0" 
bottommargin="0">

<div align="center"><img src="images/logo.gif" width="165" height="41"></div>
<div align="center"><hr color="#CBE2EC" width=85%></div>
<div align=center><table width=85%>
   <tr><td align=right style="font-size:12pt; color: #2895C3; letter-spacing: 1px; line-height: 25px;">卷九十八&nbsp;&nbsp;傅靳蒯成列传　第三十八 
</span></td></tr></table></div><p>
<div align="center"><center>
<table border="0" width="85%">
  <tr>
    <td style="font-size:12pt; line-height: 150%;"><br>
<br>　　阳陵侯①傅宽，以魏五大夫骑将从，为舍人，起横阳。②从攻安阳p③杠里，击赵
贲军于开封，及击杨熊曲遇p④阳武，⑤斩首十二级，赐爵卿。
<br>
<br>　　从至霸上。沛公立为汉王，汉王赐宽封号共德君。⑥从入汉中，迁为右骑将。从定三秦，赐食邑雕阴。⑦从击项籍，待怀，⑧赐爵通德侯。从击项冠p周兰p龙且，所将卒斩骑将一人敖下，⑨益食邑。
<br>
<br>　　<span style="font-size:10.5pt;color:'004060'">注①集解地理志云冯翊阳陵县。
<br>
<br>　　注②索隐按：横阳，邑名，在韩。韩公子成初封横阳君，张良立为韩王也。
<br>
<br>　　正义括地志云：“故横城在宋州宋城县西南三十里，按盖横阳也。”
<br>
<br>　　注③正义后魏地形志云：“己氏有安阳城，隋改己氏为楚丘。”今宋州楚丘县西十
里安阳故城是也。
<br>
<br>　　注④正义曲，丘羽反。遇，牛恭反。司马彪郡国志云“中牟有曲遇聚”。按：郑州中牟县也。
<br>
<br>　　注⑤正义郑州县。
<br>
<br>　　注⑥索隐谓美号耳，非地邑。共音恭。
<br>
<br>　　注⑦集解徐广曰：“属上郡。”索隐案：孟康p徐广云县名，属上郡。正义~州洛
交县三十里雕阴故城是也。
<br>
<br>　　注⑧集解服虔曰：“待高帝于怀。”索隐按：服虔云“待高祖于怀县”。小颜案地
理志，怀属河内，今怀州也。
<br>
<br>　　注⑨集解徐广曰：“敖仓之下。”</span>
<br>
<br>　　属淮阴，①击破齐历下军，击田解。属相国参，残博，②益食邑。因定齐地，剖符
世世勿绝，封为阳陵侯，二千六百户，除前所食。为齐右丞相，备齐。③五岁为齐相国。④
<br>
<br>　　<span style="font-size:10.5pt;color:'004060'">注①索隐张晏云：“信时为相国，云‘淮阴’者，终言之也。”
<br>
<br>　　注②索隐博，太山县也。顾秘监云：“属曹参，以残破博县也。”
<br>
<br>　　注③集解张晏曰：“时田横未降，故设屯备。”正义按：为齐王韩信相。
<br>
<br>　　注④正义为齐悼惠王刘肥相五岁也。</span>
<br>
<br>　　四月，击陈g，属太尉勃，以相国代丞相哙击g。一月，徙为代相国，将屯。①二
岁，为代丞相，将屯。
<br>
<br>　　<span style="font-size:10.5pt;color:'004060'">注①集解如淳曰：“既为相国，有警则将卒而屯守也。”案：律谓勒兵而守曰屯。
索隐如淳云：“汉初诸王官属如汉朝，故代有丞相。”案：孔文祥云“边郡有屯兵，宽
为代相国兼领屯兵，后因置将屯将军也”。</span>
<br>
<br>　　孝惠五年卒，谥为景侯。子顷侯精立，二十四年卒。子共侯则立，十二年卒。
<br>
<br>　　子侯偃立，三十一年，坐与淮南王谋反，死，国除。
<br>
<br>　　信武侯靳歙，①以中涓从，起宛朐。②攻济阳。③破李由军。击秦军亳南p开封东
北，斩骑千人将一人，④首五十七级，捕虏七十三人，赐爵封号临平君。又战蓝田北，
斩车司马二人，⑤骑长一人，⑥首二十八级，捕虏五十七人。至霸上。沛公立为汉王，
赐歙爵建武侯，迁为骑都尉。
<br>
<br>　　<span style="font-size:10.5pt;color:'004060'">注①索隐歙音“翕然”之“翕”。
<br>
<br>　　注②正义上于元反，下求俱反。曹州县也。
<br>
<br>　　注③正义曹州宛朐县西南三十五里济阳故城。
<br>
<br>　　注④集解徐广曰：“将，一作‘候’。”
<br>
<br>　　注⑤集解张晏曰：“主官车。”
<br>
<br>　　注⑥集解张晏曰：“骑之长。”</span>
<br>
<br>　　从定三秦。别西击章平军于陇西，破之，定陇西六县，所将卒斩车司马p候各四人，
骑长十二人。从东击楚，至彭城。汉军败还，保雍丘，去击反者王武等。
<br>
<br>　　略梁地，别将击邢说军①南，②破之，身得说都尉二人，司马p候十二人，降吏
卒四千一百八十人。破楚军荥阳东。三年，赐食邑四千二百户。
<br>
<br>　　<span style="font-size:10.5pt;color:'004060'">注①集解张晏曰：“特起兵者也。说音悦。”索隐邢，姓。说，名，音悦。
<br>
<br>　　注②集解徐广曰：“今曰考城。”索隐上音灾。今为考城，属济阴也。</span>
<br>
<br>　　别之河内，击赵将贲郝军①朝歌，破之，所将卒得骑将二人，车马二百五十匹。从
攻安阳以东，至棘蒲，下七县。别攻破赵军，得其将司马二人，候四人，降吏卒二千四
百人。从攻下邯郸。别下平阳，②身斩守相，所将卒斩兵守p郡守各一人，③降邺。从
攻朝歌p邯郸，及别击破赵军，降邯郸郡六县。④还军敖仓，破项籍军成皋南，击绝楚
道，起荥阳至襄邑。破项冠军鲁下。⑤略地东至缯p郯p下邳，⑥南至蕲p竹邑。⑦
击项悍济阳下。还击项籍陈下，破之。别定江陵，降江陵柱国p大司马以下八人，身得
江陵王，⑧生致之雒阳，因定南郡。从至陈，取楚王信，剖符世世勿绝，定食四千六百
户，号信武侯。
<br>
<br>　　<span style="font-size:10.5pt;color:'004060'">注①集解上音肥，下音释。索隐汉书作“赵贲军”。案：此在河北，非曹参p樊哙
之所击也。
<br>
<br>　　注②集解徐广曰：“邺有平阳城。”正义括地志云：“平阳故城在相州临漳县西二
十五里。”
<br>
<br>　　注③集解孟康曰：“将兵郡守。”
<br>
<br>　　注④集解徐广曰：“邯郸，高帝改曰赵国。”
<br>
<br>　　注⑤正义鲁城之下，今兖州曲阜县也。
<br>
<br>　　注⑥索隐案地理志，缯属东海。正义今缯城在沂州丞县。下邳，泗水县。郯县属海
州。
<br>
<br>　　注⑦索隐蕲，竹，二邑名。上音机。竹即竹邑。
<br>
<br>　　注⑧索隐案：孔文祥云“共敖子共尉”。</span>
<br>
<br>　　以骑都尉从击代，攻韩信平城下，还军东垣。有功，迁为车骑将军，并将梁p赵p
齐p燕p楚车骑，别击陈g丞相敞，破之，①因降曲逆。从击黥布有功，益封定食五千
三百户。凡斩首九十级，虏百三十二人；别破军十四，降城五十九，定郡p国各一，县
二十三；得王p柱国各一人，二千石以下至五百石②三十九人。
<br>
<br>　　<span style="font-size:10.5pt;color:'004060'">注①索隐小颜云侯敞。
<br>
<br>　　注②集解徐广曰：“一本无此五字。”</span>
<br>
<br>　　高后五年，歙卒，谥为肃侯。子亭代侯。二十一年，坐事国人过律，①孝文后三年，
夺侯，国除。
<br>
<br>　　<span style="font-size:10.5pt;color:'004060'">注①索隐案：刘氏云“事，役使也。谓使人违律数多也。”</span>
<br>
<br>　　蒯成侯者，①沛人也，姓周氏。常为高祖参乘，以舍人从起沛。至霸上，西入蜀
p汉，还定三秦，食邑池阳。②东绝甬道，从出度平阴，遇淮阴侯兵襄国，军乍利乍不
利，终无离上心。③以为信武侯，食邑三千三百户。高祖十二年，以为蒯成侯，除
前所食邑。
<br>
<br>　　<span style="font-size:10.5pt;color:'004060'">注①集解服虔曰：“蒯音‘菅蒯’之‘蒯’。”索隐姓周；名，音薛。蒯者，乡
名。案：三苍云“蒯乡在城父县，音裴”。汉书作“K”，从崩，从邑。今书本并作
“蒯”，音“菅蒯”之“蒯”，非也。苏林音簿催反。晋灼案功臣表，属长沙。崔浩音
簿坏反。楚汉春秋作“凭成侯”，则裴凭声相近，此得其实也。正义括地志云：“蒯亭
在河南西十四里苑中。舆地志云蒯成县故陈仓县之故乡聚名也，周所封也。晋武帝咸
宁四年，分陈仓立蒯成县，属始平郡也。”
<br>
<br>　　注②正义雍州泾阳县西北三里池阳故城是也。
<br>
<br>　　注③集解徐广曰：“蒯成侯，表云遇淮阴侯军襄国，楚汉约分鸿沟，以为信武侯。
战不利，不敢离上。”</span>
<br>
<br>　　上欲自击陈g，蒯成侯泣曰：“始秦攻破天下，未尝自行。今上常自行，是为无人
可使者乎？”上以为“爱我”，赐入殿门不趋，杀人不死。
<br>
<br>　　至孝文五年，以寿终，谥为贞侯。①子昌代侯，有罪，国除。至孝景中二年，封
子居代侯。②至元鼎三年，居为太常，有罪，国除。
<br>
<br>　　<span style="font-size:10.5pt;color:'004060'">注①正义谥为尊侯。一作“卓”。
<br>
<br>　　注②集解徐广曰：“表云‘孝景中元年，封子应为郸侯，谥康。中二年，侯居立’。
沛郡有郓县。郓，一作‘郸’。”索隐郸，苏林音多，属陈国。地理志云沛郡有郸县。
案：此文云“子居”，表云“子应”，不同也。</span>
<br>
<br>　　太史公曰：阳陵侯傅宽p信武侯靳歙皆高爵，①从高祖起山东，攻项籍，诛杀名将，
破军降城以十数，未尝困辱，此亦天授也。蒯成侯周操心坚正，②身不见疑，上欲有
所之，未尝不垂涕，此有伤心者③然，可谓笃厚君子矣。
<br>
<br>　　<span style="font-size:10.5pt;color:'004060'">注①集解徐广曰：“一无‘高’字。又一本‘皆从高祖’。”
<br>
<br>　　注②索隐操音仓高反。
<br>
<br>　　注③集解徐广曰：“此，一作‘比’。”</span>
<br>
<br>　　【索隐述赞】阳陵p信武，结发从汉。动K人谋，功实天赞。定齐破项，我军常冠，
蒯成委质，夷险不乱。主上称忠，人臣腕。

</span></td>
  </tr>
<tr><td align=center><a href="index.htm"><span style="font-size:12pt; color: #2895C3; letter-spacing: 1px; line-height: 25px;">返&nbsp;&nbsp;回</span></a>&nbsp;&nbsp;&nbsp;&nbsp;<a href="099.htm"><span style="font-size:12pt; color: #2895C3; letter-spacing: 1px; line-height: 25px;">下一页</span></a></td></tr>
</table>
</center></div>
<div align="center"><center>
<table border=0 width=100% cellspacing=0 cellpadding=0>

<tr>
 <td  align='center'style="font-size: 11.5pt"><hr width="85%" size="1" 
 color="#CBE2EC"><a href="http://www.my285.com/">梦远书城(<font face="华文新魏">my285.com</font>)</a></td></tr></table>
</center></div>
<div align="center">
<script src="http://www.my285.com/41tf/gdx.js"></script>
<script src="http://www.my285.com/41tf/wd.js"></script></div>


<center><script src="../../41tf/WB.js"></script></center>
<script src="../../41tf/wdp.js"></script>
<script src="../../41tf/wdt.js"></script>
<div style='display:"none"'><script src="../../41tf/tj.js"></script></div>

</body>

<!-- Mirrored from www.my285.com/shishu/shiji/098.htm by HTTrack Website Copier/3.x [XR&CO'2007], Thu, 21 Mar 2013 04:00:38 GMT -->
</html>
