<html>

<!-- Mirrored from www.my285.com/shishu/shiji/088.htm by HTTrack Website Copier/3.x [XR&CO'2007], Thu, 21 Mar 2013 04:00:09 GMT -->
<head>
<meta http-equiv="Content-Type" content="text/html; charset=gb2312">
<title>梦远书城_史记(集注本) </title>
<link rel="stylesheet" href="images/wyt.css">

</head>
<center><script src="http://www.my285.com/41tf/DH1.js"></script></center>
<table border="0" width="100%" cellspacing="0" cellpadding="0" background="../../41tf/bj1.gif">
<tr><td align="center">
<script src="../../41tf/DH0.js"></script></td></tr></table>
<center><script src="../../41tf/DH.js"></script></center>
<div align="center">
<script src="http://www.my285.com/41tf/dd.js"></script>
<script src="http://www.my285.com/41tf/gds.js"></script></div><body bgcolor="#f7f7e7" topmargin="2" leftmargin="0" rightmargin="0" 
bottommargin="0">

<div align="center"><img src="images/logo.gif" width="165" height="41"></div>
<div align="center"><hr color="#CBE2EC" width=85%></div>
<div align=center><table width=85%>
   <tr><td align=right style="font-size:12pt; color: #2895C3; letter-spacing: 1px; line-height: 25px;">卷八十八&nbsp;&nbsp;蒙恬列传　第二十八
</span></td></tr></table></div><p>
<div align="center"><center>
<table border="0" width="85%">
  <tr>
    <td style="font-size:12pt; line-height: 150%;"><br>
<br>　　蒙恬者，其先齐人也。恬大父蒙骜，①自齐事秦昭王，官至上卿。秦庄襄王元年，
蒙骜为秦将，伐韩，取成皋p荥阳，作置三川郡。二年，蒙骜攻赵，取三十七城。始皇
三年，蒙骜攻韩，取十三城。五年，蒙骜攻魏，取二十城，作置东郡。始皇七年，蒙骜
卒。骜子曰武，武子曰恬。恬尝书狱典文学。②始皇二十三年，蒙武为秦裨将军，与王
翦攻楚，大破之，杀项燕。二十四年，蒙武攻楚，虏楚王。蒙恬弟毅。
<br>
<br>　　<span style="font-size:10.5pt;color:'004060'">注①索隐音敖。又邹氏音五到反。
<br>
<br>　　注②索隐谓恬尝学狱法，遂作狱官，典文学。</span>
<br>
<br>　　始皇二十六年，蒙恬因家世得为秦将，攻齐，大破之，拜为内史。秦已并天下，乃
使蒙恬将三十万北逐戎狄，收河南。①筑长城，因地形，用制险塞，起临洮，②至辽
东，③延袤万余里。于是渡河，据阳山，④逶蛇而北。暴师于外十余年，居上郡。是时
蒙恬威振匈奴。始皇甚尊宠蒙氏，信任贤之。而亲近蒙毅，位至上卿，出则参乘，入则
御前。恬任外事而毅常为内谋，名为忠信，故虽诸将相莫敢与之争焉。
<br>
<br>　　<span style="font-size:10.5pt;color:'004060'">注①正义谓灵p胜等州。
<br>
<br>　　注②集解徐广曰：“属陇西。”
<br>
<br>　　注③正义辽东郡在辽水东，始皇筑长城东至辽水，西南至海*(之上)*。
<br>
<br>　　注④集解徐广曰：“五原西安阳县北有阴山。阴山在河南，阳山在河北。”</span>
<br>
<br>　　赵高者，诸赵疏远属也。赵高昆弟数人，皆生隐宫，①其母被刑J，世世卑贱。秦
王闻高强力，通于狱法，举以为中车府令。高既私事公子胡亥，喻之决狱。高有大罪，
秦王令蒙毅法治之。毅不敢阿法，当高罪死，除其宦籍。帝以高之敦于事也，②赦之，
复其官爵。
<br>
<br>　　<span style="font-size:10.5pt;color:'004060'">注①集解徐广曰：“为宦者。”索隐刘氏云：“盖其父犯宫刑，妻子没为官奴婢，
妻后野合所生子皆承赵姓，并宫之，故云‘兄弟生隐宫’。谓‘隐宫’者，宦之谓也。”
<br>
<br>　　注②集解徐广曰：“敦，一作‘敏’。”</span>
<br>
<br>　　始皇欲游天下，道九原，①直抵甘泉，②乃使蒙恬信道，自九原抵甘泉， r山堙谷，
千八百里。道未就。
<br>
<br>　　<span style="font-size:10.5pt;color:'004060'">注①正义九原郡，今胜州连谷县是。
<br>
<br>　　注②正义宫在雍州。</span>
<br>
<br>　　始皇三十七年冬，行出游会稽，并海上，①北走琅邪。②道病，使蒙毅还祷山川，
未反。
<br>
<br>　　<span style="font-size:10.5pt;color:'004060'">注①索隐并音白浪反。
<br>
<br>　　注②索隐走音奏。走犹向也。邹氏音趋，趋亦向义，于字则乖。</span>
<br>
<br>　　始皇至沙丘崩，秘之，k臣莫知。是时丞相李斯p公子胡亥p中车府令赵高常从。
高雅得幸于胡亥，欲立之，又怨蒙毅法治之而不为己也。因有贼心，乃与丞相李斯p公
子胡亥阴谋，立胡亥为太子。太子已立，遣使者以罪赐公子扶苏p蒙恬死。扶苏已死，
蒙恬疑而复请之。使者以蒙恬属吏，更置。胡亥以李斯舍人为护军。使者还报，胡亥已
闻扶苏死，即欲释蒙恬。赵高恐蒙氏复贵而用事，怨之。
<br>
<br>　　毅还至，赵高因为胡亥忠计，欲以灭蒙氏，乃言曰：“臣闻先帝欲举贤立太子久矣，
而毅谏曰‘不可’。若知贤而俞弗立，则是不忠而惑主也。①以臣愚意，不若诛之。，”
胡亥听而系蒙毅于代。②前已囚蒙恬于阳周。丧至咸阳，已葬，太子立为二世皇帝，而
赵高亲近，日夜毁恶蒙氏，求其罪过，举劾之。
<br>
<br>　　<span style="font-size:10.5pt;color:'004060'">注①索隐俞即u也，音臾。谓知太子贤而u久不立，是不忠也。
<br>
<br>　　注②正义今代州也。因祷山川至代而系之。</span>
<br>
<br>　　子婴进谏曰：“臣闻故赵王迁杀其良臣李牧而用颜聚，燕王喜阴用荆轲之谋而倍秦
之约，齐王建杀其故世忠臣而用后胜之议。此三君者，皆各以变古者失其国而殃及其身。
今蒙氏，秦之大臣谋士也，而主欲一旦弃去之，臣窃以为不可。
<br>
<br>　　臣闻轻虑者不可以治国，独智者不可以存君。①诛杀忠臣而立无节行之人，是内使
k臣不相信而外使斗士之意离也，臣窃以为不可。”
<br>
<br>　　<span style="font-size:10.5pt;color:'004060'">注①集解徐广曰：“一无此字。”</span>
<br>
<br>　　胡亥不听。而遣御史曲宫乘传之代，①令蒙毅曰：“先主欲立太子而卿难之。今丞相以卿为不忠，罪及其宗。朕不忍，乃赐卿死，亦甚幸矣。卿其图之！”毅对曰：“以臣不能得先主之意，则臣少宦，顺幸没世。可谓知意矣。②以臣不知
太子之能，则太子独从，周旋天下，去诸公子绝远，臣无所疑矣。夫先主之举用太子，
数年之积也，臣乃何言之敢谏，何虑之敢谋！非敢饰辞以避死也，为羞累先主之名，愿
大夫为虑焉，使臣得死情实。且夫顺成全者，道之所贵也；
<br>
<br>　　刑杀者，道之所卒也。昔者秦穆公杀三良而死，罪百里奚而非其罪也，故立号曰
‘缪’。昭襄王杀武安君白起。楚平王杀伍奢。吴王夫差杀伍子胥。
<br>
<br>　　此四君者，皆为大失，而天下非之，以其君为不明，以是籍于诸侯。③故曰‘用道
治者不杀无罪，而罚不加于无辜’。唯大夫留心！”使者知胡亥之意，不听蒙毅之言，
遂杀之。
<br>
<br>　　<span style="font-size:10.5pt;color:'004060'">注①索隐曲，姓；宫，名。
<br>
<br>　　注②索隐蒙毅言己少事始皇，顺意因蒙幸，至始皇没世，可谓知上意。
<br>
<br>　　注③索隐言其恶声狼籍，布于诸国。而刘氏曰“诸侯皆记其恶于史籍”，非也。</span>
<br>
<br>　　二世又遣使者之阳周，令蒙恬曰：“君之过多矣，而卿弟毅有大罪，法及内史。”恬曰：“自吾先人，及至子孙，积功信于秦三世矣。今臣将兵三十余万，身虽囚系，其势足以倍畔，然自知必死而守义者，不敢辱先人之教，以不忘先主也。
<br>
<br>　　昔周成王初立，未离襁，周公旦负王以朝，卒定天下。及成王有病甚殆，公旦自
B其爪以沉于河，曰：‘王未有识，是旦执事。有罪殃，旦受其不祥。’乃书而藏之记
府，可谓信矣。及王能治国，有贼臣言：‘周公旦欲为乱久矣，王若不备，必有大事。’
王乃大怒，周公旦走而奔于楚。成王观于记府，得周公旦沉书，乃流涕曰：‘孰谓周公
旦欲为乱乎！’杀言之者而反周公旦。故周书曰‘必参而伍之’。①今恬之宗，世无二
心，而事卒如此，是必l臣逆乱，②内陵之道也。夫成王失而复振则卒昌；桀杀关龙逢，
纣杀王子比干而不悔，身死则国亡。臣故曰过可振而谏可觉也。③察于参伍，上圣之法
也。凡臣之言，非以求免于咎也，将以谏而死，愿陛下为万民思从道也。”使者曰：
“臣受诏行法于将军，不敢以将军言闻于上也。”蒙恬喟然太息曰：“我何罪于天，无
过而死乎？”良久，徐曰：“恬罪固当死矣。起临洮属之辽东，城堑万余里，此其中不
能无绝地脉哉？此乃恬之罪也。”乃吞药自杀。
<br>
<br>　　<span style="font-size:10.5pt;color:'004060'">注①索隐参谓三卿，伍即五大夫。欲参伍更议。
<br>
<br>　　注②集解徐广曰：“一作‘辞’。”
<br>
<br>　　注③索隐此“故曰”者，必先志有此言，蒙恬引之以成说也，今不知出何书耳。振
者，救也。然语亦倒，以言前人受谏可觉，则其过乃可救。</span>
<br>
<br>　　太史公曰：吾适北边，自直道归，行观蒙恬所为秦筑长城亭障，堑山堙谷，通直道，
固轻百姓力矣。夫秦之初灭诸侯，天下之心未定，痍伤者未瘳，而恬为名将，不以此时
强谏，振百姓之急，养老存孤，务修庶之和，而阿意兴功，此其兄弟遇诛，不亦宜乎！
何乃罪地脉哉？
<br>
<br>　　【索隐述赞】蒙氏秦将，内史忠贤。长城首筑，万里安边。赵高矫制，扶苏死焉。
绝地何罪？劳人是E。呼天欲诉，三代良然。

</span></td>
  </tr>
<tr><td align=center><a href="index.htm"><span style="font-size:12pt; color: #2895C3; letter-spacing: 1px; line-height: 25px;">返&nbsp;&nbsp;回</span></a>&nbsp;&nbsp;&nbsp;&nbsp;<a href="089.htm"><span style="font-size:12pt; color: #2895C3; letter-spacing: 1px; line-height: 25px;">下一页</span></a></td></tr>
</table>
</center></div>
<div align="center"><center>
<table border=0 width=100% cellspacing=0 cellpadding=0>

<tr>
 <td  align='center'style="font-size: 11.5pt"><hr width="85%" size="1" 
 color="#CBE2EC"><a href="http://www.my285.com/">梦远书城(<font face="华文新魏">my285.com</font>)</a></td></tr></table>
</center></div>
<div align="center">
<script src="http://www.my285.com/41tf/gdx.js"></script>
<script src="http://www.my285.com/41tf/wd.js"></script></div>


<center><script src="../../41tf/WB.js"></script></center>
<script src="../../41tf/wdp.js"></script>
<script src="../../41tf/wdt.js"></script>
<div style='display:"none"'><script src="../../41tf/tj.js"></script></div>

</body>

<!-- Mirrored from www.my285.com/shishu/shiji/088.htm by HTTrack Website Copier/3.x [XR&CO'2007], Thu, 21 Mar 2013 04:00:10 GMT -->
</html>
