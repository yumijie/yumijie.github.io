<html>

<!-- Mirrored from www.my285.com/shishu/shiji/053.htm by HTTrack Website Copier/3.x [XR&CO'2007], Thu, 21 Mar 2013 03:59:41 GMT -->
<head>
<meta http-equiv="Content-Type" content="text/html; charset=gb2312">
<title>梦远书城_史记(集注本) </title>
<link rel="stylesheet" href="images/wyt.css">

</head>
<center><script src="http://www.my285.com/41tf/DH1.js"></script></center>
<table border="0" width="100%" cellspacing="0" cellpadding="0" background="../../41tf/bj1.gif">
<tr><td align="center">
<script src="../../41tf/DH0.js"></script></td></tr></table>
<center><script src="../../41tf/DH.js"></script></center>
<div align="center">
<script src="http://www.my285.com/41tf/dd.js"></script>
<script src="http://www.my285.com/41tf/gds.js"></script></div><body bgcolor="#f7f7e7" topmargin="2" leftmargin="0" rightmargin="0" 
bottommargin="0">

<div align="center"><img src="images/logo.gif" width="165" height="41"></div>
<div align="center"><hr color="#CBE2EC" width=85%></div>
<div align=center><table width=85%>
   <tr><td align=right style="font-size:12pt; color: #2895C3; letter-spacing: 1px; line-height: 25px;">卷五十三&nbsp;&nbsp;萧相国世家　第二十三
</span></td></tr></table></div><p>
<div align="center"><center>
<table border="0" width="85%">
  <tr>
    <td style="font-size:12pt; line-height: 150%;"><br>
<br>　　萧相国何者，沛丰人也。①以文无害②为沛主吏掾。③
<br>
<br>　　<span style="font-size:10.5pt;color:'004060'">注①索隐按：春秋纬“萧何感昴精而生，典狱制律”。
<br>
<br>　　注②集解汉书音义曰：“文无害，有文无所枉害也。律有无害都吏，如今言公平吏。
一曰，无害者如言‘无比’，陈留闲语也。”索隐按：裴注已列数家，今更引二说。应
劭云“虽为文吏，而不刻害也”。韦昭云“为有文理，无伤害也。”
<br>
<br>　　注③索隐汉书云“何为主吏”。主吏，功曹也。又云“何为沛掾”，是何为功曹掾
也。</span>
<br>
<br>　　高祖为布衣时，何数以吏事护高祖。①高祖为亭长，常左右之。高祖以吏繇咸阳，
吏皆送奉钱三，何独以五。②
<br>
<br>　　<span style="font-size:10.5pt;color:'004060'">注①索隐说文云：“护，救视也。”
<br>
<br>　　注②集解李奇曰：“或三百，或五百也。”索隐奉音扶用反。谓资俸之。如字读，
谓奉送之也。钱三百，谓他人三百，何独五百也。刘氏云：“时有重者一当百，故有送
钱三者。”</span>
<br>
<br>　　秦御史监郡者与从事，常辨之。①何乃给泗水卒史②事，第一。③秦御史欲入言征
何，何固请，得毋行。
<br>
<br>　　<span style="font-size:10.5pt;color:'004060'">注①集解张晏曰：“何与共事修辨明，何素有方略也。”苏林曰：“辟何与从事也。
秦时无刺史，以御史监郡。”索隐按：何与御史从事常辨明，言称职也。故张晏曰“何与共事修辨明，何素有方略”是也。
<br>
<br>　　注②集解徐广曰：“沛县有泗水亭。又秦以沛为泗水郡。”S按：文颖曰“何为泗
水郡卒史”。索隐如淳按：律，郡卒史书佐各十人也。卒，祖忽反。
<br>
<br>　　注③索隐按：谓课最居第一也。</span>
<br>
<br>　　及高祖起为沛公，何常为丞督事。①沛公至咸阳，诸将皆争走②金帛财物之府分之，
何独先入收秦丞相御史律令图书藏之。沛公为汉王，以何为丞相。
<br>
<br>　　项王与诸侯屠烧咸阳而去。汉王所以具知天下i塞，户口多少，强弱之处，民所疾
苦者，以何具得秦图书也。何进言韩信，汉王以信为大将军。语在淮阴侯事中。
<br>
<br>　　<span style="font-size:10.5pt;color:'004060'">注①索隐谓高祖起沛，令何为丞，常监督庶事也。
<br>
<br>　　注②索隐音奏。奏者，趋向之。</span>
<br>
<br>　　汉王引兵东定三秦，何以丞相留收巴蜀，填抚谕告，使给军食。汉二年，汉王与诸
侯击楚，何守关中，侍太子，治栎阳。为法令约束，立宗庙社稷宫室县邑，辄奏上，可，
许以从事；即不及奏上，辄以便宜施行，上来以闻。①关中事计户口转漕②给军，汉王
数失军遁去，何常兴关中卒，辄补缺。上以此专属任何关中事。
<br>
<br>　　<span style="font-size:10.5pt;color:'004060'">注①集解应劭曰：“上来还，乃以所为闻之。”
<br>
<br>　　注②索隐转，刘氏音张恋反。漕，水运。</span>
<br>
<br>　　汉三年，汉王与项羽相距京索之闲，上数使使劳苦丞相。鲍生谓丞相曰：“王暴衣
露盖，数使使劳苦君者，有疑君心也。为君计，莫若遣君子孙昆弟能胜兵者悉诣军所，
上必益信君。”于是何从其计，汉王大说。
<br>
<br>　　汉五年，既杀项羽，定天下，论功行封。k臣争功，岁余功不决。高祖以萧何功最
盛，封为A侯，①所食邑多。功臣皆曰：“臣等身被坚执锐，多者百余战，少者数十合，
攻城略地，大小各有差。今萧何未尝有汗马之劳，徒持文墨议论，不战，顾反居臣等上，
何也？”高帝曰：“诸君知猎乎？”曰：“知之。”“知猎狗乎？”曰：“知之。”高
帝曰：“夫猎，追杀兽兔者狗也，而发踪指示兽处者人也。今诸君徒能得走兽耳，功狗
也。至如萧何，发踪指示，功人也。且诸君独以身随我，多者两三人。今萧何举宗数十
人皆随我，功不可忘也。”k臣皆莫敢言。
<br>
<br>　　<span style="font-size:10.5pt;color:'004060'">注①集解文颖曰：“音赞。”瓒曰：“今南乡A县也。孙检曰‘有二县，音字多乱。
其属沛郡者音嵯，属南阳者音赞’。按茂陵书，萧何国在南阳，宜呼赞。
<br>
<br>　　今多呼嵯，嵯旧字作‘□’，今皆作‘A’，所由乱也。”索隐邹氏云：“属沛郡
音嵯，属南阳音赞。”又臣瓒按茂陵书：“萧何国在南阳，则字当音赞，今多呼为嵯也。”
注：“瓒曰今南乡A县。”顾氏云：“南乡，郡名也。太康地理志云‘魏武帝建安中分
南阳立南乡郡，晋武帝又曰顺阳郡也’。”</span>
<br>
<br>　　列侯毕已受封，及奏位次，皆曰：“平阳侯曹参身被七十创，攻城略地，功最多，
宜第一。”上已桡①功臣，多封萧何，至位次未有以复难之，然心欲何第一。
<br>
<br>　　关内侯鄂君②进曰：“k臣议皆误。夫曹参虽有野战略地之功，此特一时之事。
<br>
<br>　　夫上与楚相距五岁，常失军亡，逃身遁者数矣。然萧何常从关中遣军补其处，非
上所诏令召，而数万会上之乏绝者数矣。夫汉与楚相守荥阳数年，军无见粮，萧何转
漕关中，给食不乏。陛下虽数亡山东，萧何常全关中以待陛下，此万世之功也。今虽亡
曹参等百数，何缺于汉？汉得之不必待以全。柰何欲以一旦之功而加万世之功哉！萧何
第一，曹参次之。”高祖曰：“善。”于是乃令萧何*[第一]*，赐带剑履上殿，入朝不
趋。
<br>
<br>　　<span style="font-size:10.5pt;color:'004060'">注①集解应劭曰：“桡，屈也。”索隐音女教反。
<br>
<br>　　注②索隐按功臣表，鄂君即鄂千秋，封安平侯。</span>
<br>
<br>　　上曰：“吾闻进贤受上赏。萧何功虽高，得鄂君乃益明。”于是因鄂君故所食关内
侯邑封为安平侯。①是日，悉封何父子兄弟十余人，皆有食邑。乃益封何二千户，以帝
尝繇咸阳时何送我独赢钱二也。②
<br>
<br>　　<span style="font-size:10.5pt;color:'004060'">注①集解徐广曰：“以谒者从定诸侯有功，秩举萧何功，故因侯二千户。封九年卒。
至玄孙但，坐与淮南王安通，□市，国除。”正义括地志云：“泽州安平县，本汉安平
县。”
<br>
<br>　　注②索隐谓人皆三，何独五，所以为赢二也。音盈。</span>
<br>
<br>　　汉十一年，陈g反，高祖自将，至邯郸。未罢，淮阴侯谋反关中，吕后用萧何计，
诛淮阴侯，语在淮阴事中。上已闻淮阴侯诛，使使拜丞相何为相国，益封五千户，令卒
五百人一都尉为相国]。诸君皆贺，召平独吊。召平者，故秦东陵侯。秦破，为布衣，
贫，种瓜于长安城东，瓜美，故世俗谓之“东陵瓜”，从召平以为名也。召平谓相国曰：
“祸自此始矣。上暴露于外而君守于中，非被矢石之事而益君封置]者，以今者淮阴侯
新反于中，疑君心矣。夫置]]君，非以宠君也。愿君让封勿受，悉以家私财佐军，则
上心说。”相国从其计，高帝乃大喜。
<br>
<br>　　汉十二年秋，黥布反，上自将击之，数使使问相国何为。相国为上在军，乃拊循勉
力百姓，悉以所有佐军，如陈g时。客有说相国曰：“君灭族不久矣。夫君位为相国，
功第一，可复加哉？然君初入关中，得百姓心，十余年矣，皆附君，常复孳孳得民和。
上所为数问君者，畏君倾动关中。今君胡不多买田地，贱贳贷①以自污？上心乃安。”
于是相国从其计，上乃大说。
<br>
<br>　　<span style="font-size:10.5pt;color:'004060'">注①正义贳音世。又食夜反，赊也。下天得反。</span>
<br>
<br>　　上罢布军归，民道遮行上书，言相国贱强买民田宅数千万。上至，相国谒。上笑曰：
“夫相国乃利民！”①民所上书皆以与相国，曰：“君自谢民。”相国因为民请曰：
“长安地狭，上林中多空地，弃愿令民得入田，毋收f为禽兽食。”②上大怒曰：“相国多受贾人财物，乃为请吾苑！”乃下相国廷尉，械系之。
<br>
<br>　　数日，王]尉侍，③前问曰：“相国何大罪，陛下系之暴也？”上曰：“吾闻李斯
相秦皇帝，有善归主，有恶自与。今相国多受贾竖金而为民请吾苑，以自媚于民，故系
治之。”王]尉曰：“夫职事苟有便于民而请之，真宰相事，陛下柰何乃疑相国受贾人
钱乎！且陛下距楚数岁，陈gp黥布反，陛下自将而往，当是时，相国守关中，摇足则
关以西非陛下有也。相国不以此时为利，今乃利贾人之金乎？且秦以不闻其过亡天下，
李斯之分过，④又何足法哉。陛下何疑宰相之浅也。”⑤高帝不怿。是日，使使持节赦
出相国。相国年老，素恭谨，入，徒跣谢。高帝曰：“相国休矣！相国为民请苑，吾不
许，我不过为桀纣主，而相国为贤相。吾故系相国，欲令百姓闻吾过也。”
<br>
<br>　　<span style="font-size:10.5pt;color:'004060'">注①索隐谓相国取人田宅以为利，故云“乃利人”也。所以令相国自谢之。
<br>
<br>　　注②索隐苗子还种田人，留f入官。
<br>
<br>　　注③集解如淳曰：“百官公卿表]尉王氏，无名字。”
<br>
<br>　　注④索隐按：上文李斯归恶而自予，是分过。
<br>
<br>　　注⑤集解韦昭曰：“用意浅。”</span>
<br>
<br>　　何素不与曹参相能，及何病，孝惠自临视相国病，因问曰：“君即百岁后，谁可代
君者？”对曰：“知臣莫如主。”孝惠曰：“曹参何如？”何顿首曰：“帝得之矣！臣
死不恨矣！”
<br>
<br>　　何置田宅必居穷处，为家不治垣屋。曰：“后世贤，师吾俭；不贤，毋为势家所夺。”孝惠二年，相国何卒，①谥为文终侯。②
<br>
<br>　　<span style="font-size:10.5pt;color:'004060'">注①集解东观汉记云：“萧何墓在长陵东司马门道北百步。”正义括地志云：“萧何墓在雍州咸阳县东北三十七里。”
<br>
<br>　　注②集解徐广曰：“功臣表萧何以客初起从也。”</span>
<br>
<br>　　后嗣以罪失侯者四世，绝，天子辄复求何后，封续A侯，功臣莫得比焉。
<br>
<br>　　太史公曰：萧相国何于秦时为刀笔吏，录录未有奇节。①及汉兴，依日月之末光，
何谨守管钥，因民之疾*(奉)**[秦]*法，顺流与之更始。淮阴p黥布等皆以诛灭，而何
之勋烂焉。位冠k臣，声施后世，与闳夭p散宜生等争烈矣。
<br>
<br>　　<span style="font-size:10.5pt;color:'004060'">注①索隐录音禄。</span>
<br>
<br>　　【索隐述赞】萧何为吏，文而无害。及佐兴王，举宗从沛。关中既守，转输是赖。
汉军屡疲，秦兵必会。约法可久，收图可大。指兽发踪，其功实最。政称画一，居乃非
泰。继绝宠勤，式旌砺带。

</span></td>
  </tr>
<tr><td align=center><a href="index.htm"><span style="font-size:12pt; color: #2895C3; letter-spacing: 1px; line-height: 25px;">返&nbsp;&nbsp;回</span></a>&nbsp;&nbsp;&nbsp;&nbsp;<a href="054.htm"><span style="font-size:12pt; color: #2895C3; letter-spacing: 1px; line-height: 25px;">下一页</span></a></td></tr>
</table>
</center></div>
<div align="center"><center>
<table border=0 width=100% cellspacing=0 cellpadding=0>

<tr>
 <td  align='center'style="font-size: 11.5pt"><hr width="85%" size="1" 
 color="#CBE2EC"><a href="http://www.my285.com/">梦远书城(<font face="华文新魏">my285.com</font>)</a></td></tr></table>
</center></div>
<div align="center">
<script src="http://www.my285.com/41tf/gdx.js"></script>
<script src="http://www.my285.com/41tf/wd.js"></script></div>


<center><script src="../../41tf/WB.js"></script></center>
<script src="../../41tf/wdp.js"></script>
<script src="../../41tf/wdt.js"></script>
<div style='display:"none"'><script src="../../41tf/tj.js"></script></div>

</body>

<!-- Mirrored from www.my285.com/shishu/shiji/053.htm by HTTrack Website Copier/3.x [XR&CO'2007], Thu, 21 Mar 2013 03:59:42 GMT -->
</html>
