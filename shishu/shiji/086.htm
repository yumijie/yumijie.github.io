<html>

<!-- Mirrored from www.my285.com/shishu/shiji/086.htm by HTTrack Website Copier/3.x [XR&CO'2007], Thu, 21 Mar 2013 04:00:07 GMT -->
<head>
<meta http-equiv="Content-Type" content="text/html; charset=gb2312">
<title>梦远书城_史记(集注本) </title>
<link rel="stylesheet" href="images/wyt.css">

</head>
<center><script src="http://www.my285.com/41tf/DH1.js"></script></center>
<table border="0" width="100%" cellspacing="0" cellpadding="0" background="../../41tf/bj1.gif">
<tr><td align="center">
<script src="../../41tf/DH0.js"></script></td></tr></table>
<center><script src="../../41tf/DH.js"></script></center>
<div align="center">
<script src="http://www.my285.com/41tf/dd.js"></script>
<script src="http://www.my285.com/41tf/gds.js"></script></div><body bgcolor="#f7f7e7" topmargin="2" leftmargin="0" rightmargin="0" 
bottommargin="0">

<div align="center"><img src="images/logo.gif" width="165" height="41"></div>
<div align="center"><hr color="#CBE2EC" width=85%></div>
<div align=center><table width=85%>
   <tr><td align=right style="font-size:12pt; color: #2895C3; letter-spacing: 1px; line-height: 25px;">卷八十六&nbsp;&nbsp;刺客列传　第二十六
</span></td></tr></table></div><p>
<div align="center"><center>
<table border="0" width="85%">
  <tr>
    <td style="font-size:12pt; line-height: 150%;"><br>
<br>　　曹沫者，鲁人也，①以勇力事鲁庄公。庄公好力。曹沫为鲁将，与齐战，三败北。
鲁庄公惧，乃献遂邑之地以和。②犹复以为将。
<br>
<br>　　<span style="font-size:10.5pt;color:'004060'">注①索隐沫音亡葛反。左传、谷梁并作“曹刿”，然则沫宜音刿，沫刿声相近而字
异耳。此作“曹沫”，事约公羊为说，然彼无其名，直云“曹子”而已。且左传鲁庄十
年，战于长勺，用曹刿谋败齐，而无劫桓公之事。十三年盟于柯，公羊始论曹子。谷梁
此年惟云“曹刿之盟，信齐侯也”，又记不具行事之时。
<br>
<br>　　注②索隐左传“齐人灭遂”，杜预云“遂国在济北蛇丘县东北也”。正义故城在兖
州龚丘县西北七十六里也。</span>
<br>
<br>　　齐桓公许与鲁会于柯而盟。①桓公与庄公既盟于坛上，曹沫执匕首劫齐桓公，②桓
公左右莫敢动，而问曰：“子将何欲？”③曹沫曰：“齐强鲁弱，而大国侵鲁亦甚矣。
今鲁城坏即压齐境，④君其图之。”桓公乃许尽归鲁之侵地。
<br>
<br>　　既已言，曹沫投其匕首，下坛，北面就k臣之位，颜色不变，辞令如故。桓公怒，
欲倍其约。⑤管仲曰：“不可。夫贪小利以自快，弃信于诸侯，失天下之援，不如与之。”
于是桓公乃遂割鲁侵地，曹沫三战所亡地尽复予鲁。
<br>
<br>　　<span style="font-size:10.5pt;color:'004060'">注①索隐杜预云：“济北东阿，齐之柯邑，犹祝柯今为祝阿也。”
<br>
<br>　　注②索隐匕音比。刘氏云“短剑也”。盐铁论以为长尺八寸，其头类匕，故云“匕
首”也。
<br>
<br>　　注③索隐公羊传曰：“管子进曰：‘君何求？’”何休注云：“桓公卒不能应，管
仲进为言之也。”
<br>
<br>　　注④索隐齐鲁邻接，今齐数侵鲁，鲁之城坏，□压近齐之境也。
<br>
<br>　　注⑤索隐倍音佩也。</span>
<br>
<br>　　其后百六十有七年而吴有专诸之事。①
<br>
<br>　　<span style="font-size:10.5pt;color:'004060'">注①索隐“专”字亦作“”，音同。左传作“H设诸”。</span>
<br>
<br>　　专诸者，吴堂邑人也。①伍子胥之亡楚而如吴也，知专诸之能。伍子胥既见吴王僚，
说以伐楚之利。吴公子光曰：“彼伍员父兄皆死于楚而员言伐楚，欲自为报私雠也，非
能为吴。”吴王乃止。伍子胥知公子光之欲杀吴王僚，乃曰：“彼光将有内志，未可说
以外事。”②乃进专诸于公子光。
<br>
<br>　　<span style="font-size:10.5pt;color:'004060'">注①索隐地理志临淮有堂邑县。
<br>
<br>　　注②索隐言其将有内难s君之志，且对外事生文。吴世家曰“知光有他志”。</span>
<br>
<br>　　光之父曰吴王诸樊。诸樊弟三人：次曰余祭，①次曰夷t，②次曰季子札。
<br>
<br>　　诸樊知季子札贤而不立太子，以次传三弟，欲卒致国于季子札。诸樊既死，传余祭。
余祭死，传夷t。夷t死，当传季子札；季子札逃不肯立，吴人乃立夷t之子僚为王。
公子光曰：“使以兄弟次邪，季子当立；必以子乎，则光真适嗣，当立。”故尝阴养谋
臣以求立。
<br>
<br>　　<span style="font-size:10.5pt;color:'004060'">注①索隐祭音侧界反。
<br>
<br>　　注②索隐亡葛反。公羊作“余末”。</span>
<br>
<br>　　光既得专诸，善客待之。九年而楚平王死。①春，吴王僚欲因楚丧，使其二弟公子
盖余、属庸②将兵围楚之潜；③使延陵季子于晋，以观诸侯之变。
<br>
<br>　　楚发兵绝吴将盖余、属庸路，吴兵不得还。于是公子光谓专诸曰：“此时不可失，
不求何获！且光真王嗣，当立，季子虽来，不吾废也。”专诸曰：“王僚可杀也。
<br>
<br>　　母老子弱，而两弟将兵伐楚，楚绝其后。方今吴外困于楚，而内空无骨鲠之臣，是
无如我何。”④公子光顿首曰：“光之身，子之身也。”
<br>
<br>　　<span style="font-size:10.5pt;color:'004060'">注①索隐春秋昭二十六年“楚子居卒”是也。吴世家云“十二年”，此云“九年”，
并误。据表乃左传合在僚之十一年也。
<br>
<br>　　注②索隐属音烛。二子，僚之弟也。左传作掩余、属庸。掩盖义同，属烛字相乱耳。
<br>
<br>　　注③索隐事在鲁昭二十七年。地理志庐江有县，天柱山在南。音潜。杜预左传注
云“，楚邑，在庐江六县西南也”。正义故城在寿州霍山县东二百步。
<br>
<br>　　注④索隐左传直云“王可杀也，母老子弱，是无若我何”。则是专设诸度僚可杀，
言其少援救，故云“无柰我何”。太史公采其意，且据上文，因复加以两弟将兵外困之
辞。而服虔、杜预见左氏下文云“我尔身也”，“以其子为卿”，遂强解“是无如我何”
犹言“我无若是，谓专诸欲以老弱托光”，义非允惬。王肃之说，亦依史记也。</span>
<br>
<br>　　四月丙子，①光伏甲士②于窟室中，③而具酒请王僚。王僚使兵陈自宫至光之家，
门户阶陛左右，皆王僚之亲戚也。夹立侍，皆持长铍。④酒既酣，公子光详为⑤足疾，
入窟室中，使专诸置匕首鱼炙之腹中⑥而进之。既至王前，专诸擘鱼，因以匕首刺⑦王
僚，王僚立死。左右亦杀专诸，王人扰乱。
<br>
<br>　　公子光出其伏甲以攻王僚之徒，尽灭之，遂自立为王，是为阖闾。阖闾乃封专诸之
子以为上卿。
<br>
<br>　　<span style="font-size:10.5pt;color:'004060'">注①索隐注僚之十二年夏也，吴系家以为十三年，非也。左氏经传唯言“夏四月”，
公羊、谷梁无传，经更与左氏、吴系家同。此传称“丙子”，当有所据，不知出何书。
<br>
<br>　　注②索隐左传曰“伏甲”，谓甲士也。下文云“出其伏甲以攻王”。
<br>
<br>　　注③集解徐广曰：“窟，一作‘空’。”
<br>
<br>　　注④集解音披。索隐音披，兵器也。刘逵吴都赋注“铍，两刃小刀”。
<br>
<br>　　注⑤索隐上音阳，下如字。左传曰“光伪足疾”，此云“详”，详□伪也。或读此
“为”字音伪，非也。岂详伪重言耶？
<br>
<br>　　注⑥集解徐广曰：“炙，一作‘炮’。”正义炙，者夜反。
<br>
<br>　　注⑦索隐刺音七赐反。</span>
<br>
<br>　　其后七十余年而晋有豫让之事。①
<br>
<br>　　<span style="font-size:10.5pt;color:'004060'">注①集解徐广曰：“阖闾元年至三晋灭智伯六十二年。豫让一作‘襄’。”</span>
<br>
<br>　　豫让者，晋人也，①故尝事范氏及中行氏，而无所知名。②去而事智伯，③智伯甚
尊宠之。及智伯伐赵襄子，赵襄子与韩、魏合谋灭智伯，灭智伯之后而三分其地。赵襄
子最怨智伯，④漆其头以为饮器。⑤豫让遁逃山中，曰：“嗟乎！士为知己者死，女为
说己者容。今智伯知我，我必为报雠而死，以报智伯，则吾魂魄不愧矣。”乃变名姓为
刑人，入宫涂厕，中挟匕首，欲以刺襄子。襄子如厕，心动，执问涂厕之刑人，则豫让，
内持刀兵，曰：“欲为智伯报仇！”
<br>
<br>　　左右欲诛之。襄子曰：“彼义人也，吾谨避之耳。且智伯亡无后，而其臣欲为报仇，
此天下之贤人也。”卒y去之。⑥
<br>
<br>　　<span style="font-size:10.5pt;color:'004060'">注①索隐案：此传所说，皆约战国策文。
<br>
<br>　　注②索隐案：左传范氏谓昭子吉射也。自士会食邑于范，后因以邑为氏。中行氏，
中行文子荀寅也。自荀林父将中行后，因以官为氏。
<br>
<br>　　注③索隐案：智伯，襄子荀瑶也。襄子，林父弟荀首之后。范、中行、智伯事已具
赵系家。
<br>
<br>　　注④索隐谓初则醉以酒，后又率韩、魏水灌晋阳，城不没者三板，故怨深也。
<br>
<br>　　注⑤索隐案：大宛传曰“匈奴破月氐王，以其头为饮器”。裴氏注彼引韦昭云“饮
器，}也”。晋灼曰“饮器，虎子也”。皆非。}所以盛酒耳，非用饮者。晋氏以
为亵器者，以韩子、吕氏春秋并云襄子漆智伯头为溲f，故云。正义刘云：“酒器也，
每宾会设之，示恨深也。”按：诸先儒说恐非。
恩。好的注⑥索隐卒，足律反。y音释，字亦作“释”。</span>
恩。好的居顷之，豫让又漆身为厉，①吞炭为哑，②使形状不可知，行乞于市。其妻不识也。
行见其友，其友识之，曰：“汝非豫让邪？”曰：“我是也。”其友为泣曰：“以子之
才，委质而臣事襄子，襄子必近幸子。近幸子，乃为所欲，③顾不易邪？④何乃残身苦
形，欲以求报襄子，不亦难乎！”豫让曰：“既已委质臣事人，而求杀之，是怀二心以
事其君也。且吾所为者⑤极难耳！然所以为此者，将以愧天下后世之为人臣怀二心以事
其君者也。”⑥
<br>
<br>　　<span style="font-size:10.5pt;color:'004060'">注①集解音赖。索隐疠音赖。赖，恶疮病也。凡漆有毒，近之多患疮肿，若赖病然，
故豫让以漆涂身，令其若癞耳。然厉赖声相近，古多假“厉”为“赖”，今之“癞”字
从“疒”，故楚有赖乡，亦作“厉”字，战国策说此亦作“厉”字。
<br>
<br>　　注②索隐哑音乌雅反。谓病。战国策云：“漆身为厉，灭须去眉，以变其容，为
乞食人。其妻曰：‘状貌不似吾夫，何其音之甚相类也？’让遂吞炭以变其音也。”
<br>
<br>　　注③索隐谓因得杀襄子。
<br>
<br>　　注④索隐顾，反也。耶，不定之辞。反不易耶，言其易也。
<br>
<br>　　注⑤索隐刘氏云：“谓今为疠哑也。”
<br>
<br>　　注⑥索隐言宁为厉而自刑，不可求事襄子而行杀，则恐伤人臣之义而近贼，非忠也。</span>
<br>
<br>　　既去，顷之，襄子当出，豫让伏于所当过之桥下。①襄子至桥，马惊，襄子曰：
“此必是豫让也。”使人问之，果豫让也。于是襄子乃数豫让曰：“子不尝事范、中行
氏乎？智伯尽灭之，而子不为报雠，而反委质臣于智伯。智伯亦已死矣，而子独何以为
之报雠之深也？”豫让曰：“臣事范、中行氏，范、中行氏皆人遇我，我故人报之。
至于智伯，国士遇我，我故国士报之。”襄子喟然叹息而泣曰：“嗟乎豫子！子之为智
伯，名既成矣，而寡人赦子，亦已足矣。
<br>
<br>　　子其自为计，寡人不复释子！”使兵围之。豫让曰：“臣闻明主不掩人之美，而忠
臣有死名之义。前君已宽赦臣，天下莫不称君之贤。今日之事，臣固伏诛，然愿请君之
衣而击之，焉以致报雠之意，则虽死不恨。非所敢望也，敢布腹心！”
<br>
<br>　　于是襄子大义之，乃使使持衣与豫让。豫让拔剑三跃而击之，②曰：“吾可以下报
智伯矣！”遂伏剑自杀。死之日，赵国志士闻之，皆为涕泣。
<br>
<br>　　<span style="font-size:10.5pt;color:'004060'">注①正义汾桥下架水，在并州晋阳县东一里。
<br>
<br>　　注②索隐战国策曰：“衣尽出血。襄子回车，车轮未周而亡。”此不言衣出血者，
太史公恐涉怪妄，故略之耳。</span>
<br>
<br>　　其后四十余年而轵有聂政之事。①
<br>
<br>　　<span style="font-size:10.5pt;color:'004060'">注①集解自三晋灭智伯至杀侠累，五十七年。</span>
<br>
<br>　　聂政者，轵深井里人也。①杀人避仇，与母p姊如齐，以屠为事。
<br>
<br>　　<span style="font-size:10.5pt;color:'004060'">注①索隐地理志河内有轵县。深井，轵县之里名也。正义在怀州济源县南三十里。</span>
<br>
<br>　　久之，濮阳严仲子①事韩哀侯，②与韩相侠累③有却。④严仲子恐诛，亡去，游求
人可以报侠累者。至齐，齐人或言聂政勇敢士也，避仇隐于屠者之闲。严仲子至门请，
数反，然后具酒自畅⑤聂政母前。酒酣，严仲子奉黄金百溢，前为聂政母寿。聂政惊怪
其厚，固谢严仲子。严仲子固进，而聂政谢曰：“臣幸有老母，家贫，客游以为狗屠，可以旦夕得甘毳⑥以养亲。亲供养备，不敢
当仲子之赐。”严仲子辟人，因为聂政言曰：“臣有仇，而行游诸侯矣；然至齐，窃闻足下义甚高，故进百金者，将用为大人粝之费，⑦得以交足下之O，岂敢以有求望邪！”聂政曰：“臣所以降志辱身⑧居市井屠者，徒幸以养老母；老母在，
政身未敢以许人也。”⑨严仲子固让，聂政竟不肯受也。然严仲子卒备宾主之礼而去。
<br>
<br>　　<span style="font-size:10.5pt;color:'004060'">注①索隐高诱曰：“严遂，字仲子。”
<br>
<br>　　注②索隐案：表聂政杀侠累在列侯三年。列侯生文侯，文侯生哀侯，凡更三代，哀
侯六年为韩严所杀。今言仲子事哀侯，恐非其实。且太史公闻疑传疑，事难A据，欲使
两存，故表p传各异。
<br>
<br>　　注③索隐上古夹反，下力追反。案：战国策侠累名傀也。
<br>
<br>　　注④索隐战国策云：“韩傀相韩，严遂重于君，二人相害也。严遂举韩傀之过，韩
傀叱之于朝，严遂拔剑趋之，以救解。”是有却之由也。
<br>
<br>　　注⑤集解徐广曰：“一作‘赐’。”索隐徐氏云一作“赐”。案：战国策作“觞”，
近为得也。正义数，色吏反。
<br>
<br>　　注⑥集解此芮反。索隐邹氏音□，二义相通也。
<br>
<br>　　注⑦正义粝犹米也，脱粟也。韦昭云：“古者名男子为丈夫，尊妇妪为大人。
<br>
<br>　　汉书宣元六王传‘王遇大人益解，为大人乞骸去’。按大人，宪王外祖母。古诗云
‘三日断五疋，大人故言迟’是也。”
<br>
<br>　　注⑧索隐言其心志与身本应高e，今乃卑下其志，屈辱其身。论语孔子谓“柳下惠
降志辱身”是也。
<br>
<br>　　注⑨索隐礼记曰：“父母存，不许友以死。”</span>
<br>
<br>　　久之，聂政母死。既已葬，除服，聂政曰：“嗟乎！政乃市井之人，①鼓刀以屠；
而严仲子乃诸侯之卿相也，不远千里，枉车骑而交臣。臣之所以待之，至浅鲜矣，未有
大功可以称者，而严仲子奉百金为亲寿，我虽不受，然是者徒深知政也。夫贤者以感忿
睚之意而亲信穷僻之人，而政独安得嘿然而已乎！且前日要政，政徒以老母；老母今
以天年终，政将为知己者用。”乃遂西至濮阳，见严仲子曰：“前日所以不许仲子者，
徒以亲在；今不幸而母以天年终。仲子所欲报仇者为谁？请得从事焉！”严仲子具告曰：
“臣之仇韩相侠累，侠累又韩君之季父也，宗族盛多，居处兵]甚设，臣欲使人刺之，
*()*终莫能就。今足下幸而不弃，请益其车骑壮士可为足下辅翼者。”聂政曰：“韩
之与]，相去中闲不甚远，②今杀人之相，相又国君之亲，此其势不可以多人，多人不
能无生得失，③生得失则语泄，语泄是韩举国而与仲子为雠，④岂不殆哉！”遂谢车骑
人徒，聂政乃辞独行。
<br>
<br>　　<span style="font-size:10.5pt;color:'004060'">注①正义古者相聚汲水，有物便卖，因成市，故云“市井”。
<br>
<br>　　注②索隐高诱曰：“韩都颍川阳翟，]都东郡濮阳，故曰‘闲不远’也。”
<br>
<br>　　注③索隐无生得。战国策作“无生情”，言所将人多，或生异情，故语泄。此云
“生得”，言将多人往杀侠累后，又被生擒而事泄，亦两俱通也。
<br>
<br>　　注④集解徐广曰：“一作‘难’。”索隐徐注云一作“难”。战国策谯周亦同。</span>
<br>
<br>　　杖剑至韩，韩相侠累方坐府上，持兵戟而]侍者甚。聂政直入，上阶刺杀侠累，
①左右大乱。聂政大呼，所击杀者数十人，因自皮面决眼，②自屠出肠，遂以死。
<br>
<br>　　<span style="font-size:10.5pt;color:'004060'">注①集解徐广曰：“韩烈侯三年三月，盗杀韩相侠累。侠累名傀。战国策曰‘有东
孟之会’，又云‘聂政刺韩傀，兼中哀侯’。”索隐战国策曰：“政直入，上阶刺韩傀，
傀走而抱哀侯，聂政刺之，兼中哀侯。”高诱曰：“东孟，地名也。
<br>
<br>　　注②索隐皮面谓以刀割其面皮，欲令人不识。决眼谓出其眼睛。战国策作“抉眼”，
此“决”亦通，音乌穴反。</span>
<br>
<br>　　韩取聂政尸暴于市，①购问莫知谁子。于是韩*(购)*县*[购]*之，有能言杀相侠累
者予千金。久之莫知也。
<br>
<br>　　<span style="font-size:10.5pt;color:'004060'">注①正义暴，蒲酷反。</span>
<br>
<br>　　政姊荣①闻人有刺杀韩相者，贼不得，国不知其名姓，暴其尸而县之千金，乃于邑
②曰：“其是吾弟与？嗟乎，严仲子知吾弟！”立起，如韩，之市，而死者果政也，伏
尸哭极哀，曰：“是轵深井里所谓聂政者也。”市行者诸人皆曰：“此人暴虐吾国相，
王县购其名姓千金，夫人不闻与？何敢来识之也？”荣应之曰：“闻之。然政所以蒙污
辱自弃于市贩之闲者，为老母幸无恙，③妾未嫁也。亲既以天年下世，妾已嫁夫，严仲
子乃察举吾弟困污之中④而交之，泽厚矣，可柰何！士固为知己者死，今乃以妾尚在之
故，重自刑以绝从，⑤妾其柰何畏殁身之诛，终灭贤弟之名！”大惊韩市人。乃大呼天
者三，卒于邑悲哀而死政之旁。
<br>
<br>　　<span style="font-size:10.5pt;color:'004060'">注①集解一作“”。索隐荣，其姊名也。战国策无“荣”字。
<br>
<br>　　注②索隐刘氏云：“烦冤愁苦。”
<br>
<br>　　注③索隐尔雅云“恙，忧也”。楚词云“还及君之无恙”。风俗通云“恙，病也。
凡人相见及通书，皆云‘无恙’。”又易传云，上古之时，草居露宿。恙，啮虫也，善
食人心，俗悉患之，故相劳云“无恙”。恙非病也。
<br>
<br>　　注④索隐案：察谓观察有志行乃举之。刘氏云察犹选也。
<br>
<br>　　注⑤集解徐广曰：“恐其姊从坐而死。”索隐重音持用反。重犹复也。为人报雠死，
乃以妾故复自刑其身，令人不识也。从音踪，古字少，假借无旁“足”，而徐氏以为从
坐，非也。刘氏亦音足松反。正义重，直龙反。自刑作“刊”。说文云“刊，也”。
按：重犹爱惜也。本为严仲子报仇讫，爱惜其事，不令漏泄，以绝其踪蟆Ｆ滏⑼云为
己隐，误矣。</span>
<br>
<br>　　晋p楚p齐p]闻之，皆曰：“非独政能也，乃其姊亦烈女也。乡使政诚知其姊无
濡忍之志，①不重暴骸之难，②必绝险千里以列其名，姊弟俱J于韩市者，亦未必敢以
身许严仲子也。严仲子亦可谓知人能得士矣！”
<br>
<br>　　<span style="font-size:10.5pt;color:'004060'">注①索隐濡，润也。人性湿润则能含忍，故云“濡忍”也。若勇躁则必轻死也。
<br>
<br>　　注②索隐重难并如字。重犹惜也，言不惜暴骸之为难也。</span>
<br>
<br>　　其后二百二十余年秦有荆轲之事。①
<br>
<br>　　<span style="font-size:10.5pt;color:'004060'">注①集解徐广曰：“聂政至荆轲百七十年尔。”索隐徐氏据六国年表，聂政去荆轲
一百七十年，则谓此传率略而言二百余年，亦当时为不能细也。正义按：年表从始皇二十三年至韩景侯三百七十年，若至哀侯六年，六百四十三年也。</span>
<br>
<br>　　荆轲者，]人也。①其先乃齐人，徙于]，]人谓之庆卿。②而之燕，燕人谓之荆
卿。
<br>
<br>　　<span style="font-size:10.5pt;color:'004060'">注①索隐按：赞论称“公孙季功p董生为余道之”，则此传虽约战国策而亦别记异
闻。
<br>
<br>　　注②索隐轲先齐人，齐有庆氏，则或本姓庆。春秋庆封，其后改姓贺。此下亦至]
而改姓荆。荆庆声相近，故随在国而异其号耳。卿者，时人尊重之号，犹如相尊美亦称
“子”然也。</span>
<br>
<br>　　荆卿好读书击剑，①以术说]元君，]元君不用。其后秦伐魏，置东郡，徙]元君
之支属于野王。②
<br>
<br>　　<span style="font-size:10.5pt;color:'004060'">注①集解吕氏剑技曰：“持短入长，倏忽从横。”
<br>
<br>　　注②正义怀州河内县。</span>
<br>
<br>　　荆轲尝游过榆次，①与盖聂论剑，②盖聂怒而目之。荆轲出，人或言复召荆卿。盖
聂曰：“曩者吾与论剑有不称者，吾目之；试往，是宜去，不敢留。”使使往之主人，荆卿则已驾而去榆次矣。使者还报，盖聂曰：“固去也，吾曩者目摄之！”③
<br>
<br>　　<span style="font-size:10.5pt;color:'004060'">注①正义并州县也。
<br>
<br>　　注②索隐盖音古腊反。盖，姓；聂，名。
<br>
<br>　　注③索隐摄犹整也。谓不称己意，因怒视以摄整之也。正义摄犹视也。</span>
<br>
<br>　　荆轲游于邯郸，鲁句践与荆轲博，争道，①鲁句践怒而叱之，荆轲嘿而逃去，遂不
复会。
<br>
<br>　　<span style="font-size:10.5pt;color:'004060'">注①索隐鲁，姓；句践，名也。与越王同，或有意义。俗本“践”作“贱”，非。</span>
<br>
<br>　　荆轲既至燕，爱燕之狗屠及善击筑者高渐离。①荆轲嗜酒，日与狗屠及高渐离饮于
燕市，酒酣以往，高渐离击筑，荆轲和而歌于市中，相乐也，已而相泣，旁若无人者。
荆轲虽游于酒人乎，②然其为人沉深好书；其所游诸侯，尽与其贤豪长者相结。其之燕，
燕之处士田光先生亦善待之，知其非庸人也。
<br>
<br>　　<span style="font-size:10.5pt;color:'004060'">注①索隐筑似琴，有弦，用竹击之，取以为名。渐音如字，王义*(之)*音哉廉反。
<br>
<br>　　注②集解徐广曰：“饮酒之人。”</span>
<br>
<br>　　居顷之，会燕太子丹质秦亡归燕。燕太子丹者，故尝质于赵，而秦王政生于赵，其
少时与丹O。及政立为秦王，而丹质于秦。秦王之遇燕太子丹不善，故丹怨而亡归。归
而求为报秦王者，国小，力不能。其后秦日出兵山东以伐齐p楚p三晋，稍蚕食诸侯，
且至于燕，燕君臣皆恐祸之至。太子丹患之，问其傅鞠武。①武对曰：“秦地天下，威胁韩p魏p赵氏，北有甘泉p谷口之固，南有泾p渭
之沃，擅巴p汉之饶，右陇p蜀之山，左关pブ险，民而士厉，兵革有余。意有所
出，则长城之南，易水以北，②未有所定也。柰何以见陵之怨，欲批③其逆鳞哉！”丹
曰：“然则何由？”对曰：“请入图之。”
<br>
<br>　　<span style="font-size:10.5pt;color:'004060'">注①索隐上音曲，又如字，人姓名也。
<br>
<br>　　注②正义以北谓燕国也。
<br>
<br>　　注③集解批音白结反。索隐白结反。批谓触击之。</span>
<br>
<br>　　居有闲，秦将樊于期得罪于秦王，亡之燕，太子受而舍之。鞠武谏曰：“不可。
<br>
<br>　　夫以秦王之暴而积怒于燕，足为寒心，①又况闻樊将军之所在乎？是谓‘委肉当饿
虎之蹊’也，祸必不振矣！②虽有管p晏，不能为之谋也。愿太子疾遣樊将军入匈奴以
灭口。请西约三晋，南连齐p楚，北购于单于，③其后乃可图也。”太子曰：“太傅之
计，旷日弥久，心溉唬④恐不能须臾。且非独于此也，夫樊将军穷困于天下，归身于
丹，丹终不以迫于强秦而弃所哀怜之交，置之匈奴，是固丹命卒之时也。愿太傅更虑之。”
鞠武曰：“夫行危欲求安，造祸而求福，计浅而怨深，连结一人之后交，不顾国家之大
害，此所谓‘资怨而助祸’矣。夫以鸿毛燎于炉炭之上，必无事矣。且以m鸷之秦，行
怨暴之怒，岂足道哉！燕有田光先生，其为人智深而勇沉，可与谋。”太子曰：“愿因
太傅而得交于田先生，可乎？”鞠武曰：“敬诺。”出见田先生，道“太子愿图国事于
先生也”。田光曰：“敬奉教。”乃造焉。
<br>
<br>　　<span style="font-size:10.5pt;color:'004060'">注①索隐凡人寒甚则心战，恐惧亦战。今以惧譬寒，言可为心战。
<br>
<br>　　注②索隐振，救也。言祸及天下，不可救之。
<br>
<br>　　注③索隐战国策“购”作“讲”。讲，和也。今读购与“为燕媾”同，媾亦合也。
汉p史媾讲两字常篮，今欲北与连和。陈轸传亦曰“西购于秦”也。
<br>
<br>　　注④正义敢簟酢</span>
<br>
<br>　　太子逢迎，却行为导，跪而蔽席。①田光坐定，左右无人，太子避席而请曰：“燕秦不两立，愿先生留意也。”田光曰：“臣闻骐骥盛壮之时，一日而驰千里；至其衰老，驽马先之。今太子闻光盛壮之时，不知臣精已消亡矣。虽然，光不敢以
图国事，所善荆卿可使也。”②太子曰：“愿因先生得结交于荆卿，可乎？”
<br>
<br>　　田光曰：“敬诺。”即起，趋出。太子送至门，戒曰：“丹所报，先生所言者，国
之大事也，愿先生勿泄也！”田光a而笑曰：“诺。”③偻行见荆卿，曰：“光与子相善，燕国莫不知。今太子闻光壮盛之时，不知吾形已不逮也，幸而教之曰‘燕秦不两立，愿先生留意也’。光窃不自外，言足下于太子也，愿足下过太子于宫。”
荆轲曰：“谨奉教。”田光曰：“吾闻之，长者为行，不使人疑之。今太子告光曰：
‘所言者，国之大事也，愿先生勿泄’，是太子疑光也。夫为行而使人疑之，非节侠也。”
欲自杀以激荆卿，曰：“愿足下急过太子，言光已死，明不言也。”因遂自刎而死。
<br>
<br>　　<span style="font-size:10.5pt;color:'004060'">注①集解徐广曰：“蔽，一作‘拨’，一作‘拔’。”索隐蔽音疋结反。蔽犹拂也。
<br>
<br>　　注②正义燕丹子云：“田光答曰：‘窃观太子客无可用者：夏扶血勇之人，怒而面
赤；宋意脉勇之人，怒而面青；武阳骨勇之人，怒而面白。光所知荆轲，神勇之人，怒
而色不变。’”
<br>
<br>　　注③正义挽音俯。</span>
<br>
<br>　　荆轲遂见太子，言田光已死，致光之言。太子再拜而跪，膝行流涕，有顷而后言曰：
“丹所以诫田先生毋言者，欲以成大事之谋也。今田先生以死明不言，岂丹之心哉！”
荆轲坐定，太子避席顿首曰：“田先生不知丹之不肖，使得至前，敢有所道，此天之所
以哀燕而不弃其孤也。①今秦有贪利之心，而欲不可足也。非尽天下之地，臣海内之王
者，其意不厌。今秦已虏韩王，尽纳其地。又举兵南伐楚，北临赵；王翦将数十万之
距漳p邺，而李信出太原p云中。赵不能支秦，必入臣，入臣则祸至燕。燕小弱，数困
于兵，今计举国不足以当秦。
<br>
<br>　　诸侯服秦，莫敢合从。丹之私计愚，以为诚得天下之勇士使于秦，窥以重利；②秦
王贪，③其势必得所愿矣。诚得劫秦王，使悉反诸侯侵地，若曹沫之与齐桓公，则大善
矣；则不可，因而刺杀之。彼秦大将擅兵于外而内有乱，则君臣相疑，以其闲诸侯得合
从，其破秦必矣。此丹之上愿，而不知所委命，唯荆卿留意焉。”久之，荆轲曰：“此
国之大事也，臣驽下，恐不足任使。”太子前顿首，固请毋让，然后许诺。于是尊荆卿
为上卿，舍上舍。太子日造门下，供太牢具，异物闲进，车骑美女恣荆轲所欲，以顺适
其意。④
<br>
<br>　　<span style="font-size:10.5pt;color:'004060'">注①索隐案：无父称孤。时燕王尚在，而丹称孤者，或记者失辞，或诸侯嫡子时亦
僭称孤也。又刘向云“丹，燕王喜之太子”。
<br>
<br>　　注②索隐窥，示也。言以利诱之。
<br>
<br>　　注③索隐绝句。
<br>
<br>　　注④索隐燕丹子曰“轲与太子游东宫池，轲拾瓦投□，太子捧金丸进之。又共乘千
里马，轲曰‘千里马肝美’，即杀马进肝。太子与樊将军置酒于华阳台，出美人能鼓琴，
轲曰‘好手也’，断以玉盘盛之。轲曰‘太子遇轲甚厚’”是也。</span>
<br>
<br>　　久之，荆轲未有行意。秦将王翦破赵，虏赵王，尽收入其地，进兵北略地至燕南界。
太子丹恐惧，乃请荆轲曰：“秦兵旦暮渡易水，则虽欲长侍足下，岂可得哉！”荆轲曰：
“微太子言，臣愿谒之。今行而毋信，则秦未可亲也。夫樊将军，秦王购之金千斤，邑
万家。诚得樊将军首与燕督亢之地图，①奉献秦王，秦王必说见臣，臣乃得有以报。”
太子曰：“樊将军穷困来归丹，丹不忍以己之私而伤长者之意，愿足下更虑之！”
<br>
<br>　　<span style="font-size:10.5pt;color:'004060'">注①集解徐广曰：“方城县有督亢亭。”S案：刘向别录曰“督亢，膏腴之地”。
<br>
<br>　　索隐地理志广阳国有蓟县。司马彪郡国志曰“方城有督亢亭”。正义督亢坡在幽州
范阳县东南十里。今固安县南有督亢陌，幽州南界。</span>
<br>
<br>　　荆轲知太子不忍，乃遂私见樊于期曰：“秦之遇将军可谓深矣，父母宗族皆为戮没。
今闻购将军首金千斤，邑万家，将柰何？”于期仰天太息流涕曰：“于期每念之，常痛
于骨髓，顾计不知所出耳！”荆轲曰：“今有一言可以解燕国之患，报将军之仇者，何
如？”于期乃前曰：“为之柰何？”荆轲曰：“愿得将军之首以献秦王，秦王必喜而见
臣，臣左手把其袖，右手L其匈，①然则将军之仇报而燕见陵之愧除矣。将军岂有意乎？”樊于期偏袒~挞诙进曰：“此臣之日夜切齿腐心也，③乃今得闻教！”遂自刭。太子闻之，驰往，伏尸而哭，极哀。既已不可柰何，乃遂盛樊于期首函封之。
<br>
<br>　　<span style="font-size:10.5pt;color:'004060'">注①集解徐广曰：“L音张鸩切。一作‘抗’。”索隐徐氏音丁鸩反。L谓以剑刺
其胸也。又云一作“抗”。抗音苦浪反，言抗拒也，其义非。
<br>
<br>　　注②集解徐广曰：“一作‘’。”索隐~音乌革反。桃粑诼曳础Ｓ抡叻芾鳎必
先以左手扼右桃病蹋古“腕”字。
<br>
<br>　　注③索隐切齿，齿相磨切也。尔雅曰：“治骨曰切”。腐音辅，亦烂也。犹今人事
不可忍云“腐烂”然，皆奋怒之意也。</span>
<br>
<br>　　于是太子豫求天下之利匕首，得赵人徐夫人匕首，①取之百金，使工以药n之，②
以试人，血濡缕，人无不立死者。③乃装为遣荆卿。燕国有勇士秦舞阳，年十三，杀人，
人不敢忤视。④乃令秦舞阳为副。荆轲有所待，欲与俱；其人居远未来，而为治行。顷
之，未发，太子迟之，疑其改悔，乃复请曰：“日已尽矣，荆卿岂有意哉？丹请得先遣秦舞阳。”荆轲怒，叱太子曰：“何太子
之遣？往而不返者，竖子也！且提一匕首入不测之强秦，仆所以留者，待吾客与俱。今
太子迟之，请辞决矣！”遂发。
<br>
<br>　　<span style="font-size:10.5pt;color:'004060'">注①集解徐广曰：“徐，一作‘陈’。”索隐徐，姓；夫人，名。谓男子也。
<br>
<br>　　注②索隐n，染也，音□溃反。谓以毒药染剑锷也。
<br>
<br>　　注③集解言以匕首试人，人血出，足以沾濡丝缕，便立死也。
<br>
<br>　　注④索隐忤者，逆也，五故反。不敢逆视，言人畏之甚也。</span>
<br>
<br>　　太子及宾客知其事者，皆白衣冠以送之。至易水之上，既祖，取道，①高渐离击筑，
荆轲和而歌，为变征之声，②士皆垂泪涕泣。又前而为歌曰：“风萧萧兮易水寒，壮士
一去兮不复还！”复为羽声慷慨，士皆_目，发尽上指冠。于是荆轲就车而去，终已不顾。
<br>
<br>　　<span style="font-size:10.5pt;color:'004060'">注①正义易州在幽州归义县界。
<br>
<br>　　注②正义征，知雉反。</span>
<br>
<br>　　遂至秦，持千金之资币物，厚遗秦王宠臣中庶子蒙嘉。嘉为先言于秦王曰：“燕王
诚振怖大王之威，不敢举兵以逆军吏，愿举国为内臣，比诸侯之列，给贡职如郡县，而
得奉守先王之宗庙。恐惧不敢自陈，谨斩樊于期之头，及献燕督亢之地图，函封，燕王
拜送于庭，使使以闻大王，唯大王命之。”秦王闻之，大喜，乃朝服，设九宾，①见燕
使者咸阳宫。②荆轲奉樊于期头函，而秦舞阳奉地图柙，③以次进。至陛，秦舞阳色变
振恐，k臣怪之。荆轲顾笑舞阳，前谢曰：“北蕃蛮夷之鄙人，未尝见天子，故振慑。
愿大王少假借之，使得毕使于前。”秦王谓轲曰：“取舞阳所持地图。”轲既取图奏之，
秦王发图，图穷而匕首见。因左手把秦王之袖，而右手持匕首L之。未至身，秦王惊，
自引而起，袖绝。拔剑，剑长，操其室。④时惶急，剑坚，故不可立拔。荆轲逐秦王，
秦王环柱而走。k臣皆愕，卒起不意，尽失其度。而秦法，k臣侍殿上者不得持尺寸之
兵；诸郎中⑤执兵皆陈殿下，非有诏召不得上。方急时，不及召下兵，以故荆轲乃逐秦
王。而卒惶急，无以击轲，而以手共搏之。是时侍医夏无且⑥以其所奉药囊提荆轲也。
⑦秦王方环柱走，卒惶急，不知所为，左右乃曰：“王负剑！”⑧负剑，遂拔以击荆轲，
断其左股。荆轲废，乃引其匕首以`秦王，⑨不中，中桐柱。⑩秦王复击轲，轲被八创。
轲自知事不就，倚柱而笑，箕踞以骂曰：“事所以不成者，以欲生劫之，必得约契以报
太子也。”⑾于是左右既前杀轲，秦王不怡者良久。已而论功，赏k臣及当坐者各有差，
而赐夏无且黄金二百溢，曰：“无且爱我，乃以药囊提荆轲也。”
<br>
<br>　　<span style="font-size:10.5pt;color:'004060'">注①正义刘云：“设文物大备，即谓九宾，不得以周礼九宾义为释。”
<br>
<br>　　注②正义三辅黄图云：“秦始兼天下，都咸阳，因北陵营宫殿，则紫宫象帝宫，渭
水贯都以象天汉，横桥南度以法牵牛也。”
<br>
<br>　　注③索隐户甲反。柙亦函也。
<br>
<br>　　注④索隐室谓鞘也。正义燕丹子云：“左手L其胸。秦王曰：‘今日之事，从子计
耳。乞听瑟而死。’召姬人鼓琴，琴声曰‘罗e单衣，可裂而绝；八尺屏风，可超而越；
鹿卢之剑，可负而拔’。王于是奋袖超屏风走之。”
<br>
<br>　　注⑤索隐若今宿]之官。
<br>
<br>　　注⑥索隐且音即余反。
<br>
<br>　　注⑦正义提，侄帝反。
<br>
<br>　　注⑧索隐王劭曰：“古者带剑上长，拔之不出室，欲王推之于背，令前短易拔，故
云‘王负剑’。”又燕丹子称琴声曰“鹿卢之剑，可负而拔”是也。
<br>
<br>　　注⑨索隐`与“掷”同，古字耳，音持益反。
<br>
<br>　　注⑩正义燕丹子云：“荆轲拔匕首掷秦王，决耳入铜柱，火出。”
<br>
<br>　　注⑾集解汉盐铁论曰：“荆轲怀数年之谋而事不就者，尺八匕首不足恃也。秦王操于不意，列断贲p育者，介七尺之利也。”</span>
<br>
<br>　　于是秦王大怒，益发兵诣赵，诏王翦军以伐燕。十月而拔蓟城。燕王喜p太子丹等
尽率其精兵东保于辽东。秦将李信追击燕王急，代王嘉乃遗燕王喜书曰：“秦所以尤追
燕急者，以太子丹故也。今王诚杀丹献之秦王，秦王必解，而社稷幸得血食。”其后李
信追丹，丹匿衍水中，①燕王乃使使斩太子丹，欲献之秦。秦复进兵攻之。后五年，秦卒灭燕，虏燕王喜。
<br>
<br>　　<span style="font-size:10.5pt;color:'004060'">注①索隐水名，在辽东。</span>
<br>
<br>　　其明年，秦并天下，立号为皇帝。于是秦逐太子丹p荆轲之客，皆亡。高渐离变名
姓为人庸保，①匿作于宋子。②久之，作苦，闻其家堂上客击筑，傍挡荒苋ァ
<br>
<br>　　每出言曰：“彼有善有不善。”从者③以告其主，曰：“彼庸乃知音，窃言是非。”
家丈人召使前击筑，④一坐称善，赐酒。而高渐离念久隐畏约无穷时，⑤乃退，出其装
匣中筑与其善衣，更容貌而前。举坐客皆惊，下与抗礼，以为上客。使击筑而歌，客无
不流涕而去者。宋子传客之，⑥闻于秦始皇。秦始皇召见，人有识者，乃曰：“高渐离
也。”秦皇帝惜其善击筑，重赦之，乃其目。⑦使击筑，未尝不称善。稍益近之，高
渐离乃以铅置筑中，⑧复进得近，举筑朴⑨秦皇帝，不中。于是遂诛高渐离，终身不复
近诸侯之人。
<br>
<br>　　<span style="font-size:10.5pt;color:'004060'">注①索隐栾布传曰“卖庸于齐，为酒家人”，汉书作“酒家保”。案：谓庸作于酒
家，言可保信，故云“庸保”。i冠子曰“伊尹保酒”。
<br>
<br>　　注②集解徐广曰：“县名也，今属钜鹿。”索隐徐注云“县名，属钜鹿”者，据地
理志而知也。正义宋子故城在赵州平棘县北三十里。
<br>
<br>　　注③索隐谓主人家之左右也。
<br>
<br>　　注④索隐刘氏云：“谓主人翁也。”又韦昭云：“古者名男子为丈夫，尊妇妪为丈
人。故汉书宣元六王传所云丈人，谓淮阳宪王外王母，即张博母也。故古诗曰‘三日断
五疋，丈人故言迟’是也。”
<br>
<br>　　注⑤索隐约谓贫贱俭约。既为庸保，常畏人，故云“畏约”。所以论语云“不可以
久处约”。
<br>
<br>　　注⑥集解徐广曰：“互以为客。”
<br>
<br>　　注⑦集解音海各反。索隐海各反，一音角。说者云以马屎熏令失明。
<br>
<br>　　注⑧索隐案：刘氏云“铅为挺着筑中，令重，以击人”。
<br>
<br>　　注⑨索隐普十反。朴，击也。</span>
<br>
<br>　　鲁句践已闻荆轲之刺秦王，私曰：“嗟乎，惜哉其不讲于刺剑之术也！①甚矣吾不
知人也！曩者吾叱之，彼乃以我为非人也！”
<br>
<br>　　<span style="font-size:10.5pt;color:'004060'">注①索隐案：不讲谓不论习之。</span>
<br>
<br>　　太史公曰：世言荆轲，其称太子丹之命，“天雨粟，马生角”也，①太过。又言荆
轲伤秦王，皆非也。始公孙季功p董生与夏无且游，具知其事，为余道之如是。自曹沫
至荆轲五人，此其义或成或不成，然其立意较然，②不欺其志，名垂后世，岂妄也哉！
<br>
<br>　　<span style="font-size:10.5pt;color:'004060'">注①索隐燕丹子曰：“丹求归，秦王曰‘乌头白，马生角，乃许耳’。丹乃仰天叹，
乌头即白，马亦生角。”风俗通及论衡皆有此说，仍云“□门木乌生肉足”。
<br>
<br>　　注②索隐较，明也。</span>
<br>
<br>　　【索隐述赞】曹沫盟柯，返鲁侵地。专诸进炙，定吴篡位。彰弟哭市，报主涂厕。
刎颈申冤，操袖行事。暴秦夺魄，懦夫增气。

</span></td>
  </tr>
<tr><td align=center><a href="index.htm"><span style="font-size:12pt; color: #2895C3; letter-spacing: 1px; line-height: 25px;">返&nbsp;&nbsp;回</span></a>&nbsp;&nbsp;&nbsp;&nbsp;<a href="087.htm"><span style="font-size:12pt; color: #2895C3; letter-spacing: 1px; line-height: 25px;">下一页</span></a></td></tr>
</table>
</center></div>
<div align="center"><center>
<table border=0 width=100% cellspacing=0 cellpadding=0>

<tr>
 <td  align='center'style="font-size: 11.5pt"><hr width="85%" size="1" 
 color="#CBE2EC"><a href="http://www.my285.com/">梦远书城(<font face="华文新魏">my285.com</font>)</a></td></tr></table>
</center></div>
<div align="center">
<script src="http://www.my285.com/41tf/gdx.js"></script>
<script src="http://www.my285.com/41tf/wd.js"></script></div>


<center><script src="../../41tf/WB.js"></script></center>
<script src="../../41tf/wdp.js"></script>
<script src="../../41tf/wdt.js"></script>
<div style='display:"none"'><script src="../../41tf/tj.js"></script></div>

</body>

<!-- Mirrored from www.my285.com/shishu/shiji/086.htm by HTTrack Website Copier/3.x [XR&CO'2007], Thu, 21 Mar 2013 04:00:08 GMT -->
</html>
