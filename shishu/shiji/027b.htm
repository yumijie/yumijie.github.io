<html>

<!-- Mirrored from www.my285.com/shishu/shiji/027b.htm by HTTrack Website Copier/3.x [XR&CO'2007], Thu, 21 Mar 2013 05:04:15 GMT -->
<head>
<meta http-equiv="Content-Type" content="text/html; charset=gb2312">
<title>梦远书城_史记(集注本) </title>
<link rel="stylesheet" href="images/wyt.css">

</head>
<center><script src="http://www.my285.com/41tf/DH1.js"></script></center>
<table border="0" width="100%" cellspacing="0" cellpadding="0" background="../../41tf/bj1.gif">
<tr><td align="center">
<script src="../../41tf/DH0.js"></script></td></tr></table>
<center><script src="../../41tf/DH.js"></script></center>
<div align="center">
<script src="http://www.my285.com/41tf/dd.js"></script>
<script src="http://www.my285.com/41tf/gds.js"></script></div><body bgcolor="#f7f7e7" topmargin="2" leftmargin="0" rightmargin="0" 
bottommargin="0">

<div align="center"><img src="images/logo.gif" width="165" height="41"></div>
<div align="center"><hr color="#CBE2EC" width=85%></div>
<div align=center><table width=85%>
   <tr><td align=right style="font-size:12pt; color: #2895C3; letter-spacing: 1px; line-height: 25px;">卷二十七&nbsp;&nbsp;天官书　第五
</span></td></tr></table></div><p>
<div align="center"><center>
<table border="0" width="85%">
  <tr>
    <td style="font-size:12pt; line-height: 150%;"><br>
<br>　　岁星一曰摄提，曰重华，曰应星，曰纪星。营室为清庙，岁星庙也。
<br>
<br>　　察刚气①以处荧惑。②曰南方火，主夏，日丙、丁。礼失，罚出荧惑，荧惑失行是
也。出则有兵，入则兵散。以其舍命国。*(荧惑)*荧惑为勃乱，残贼、疾、丧、饥、兵。
③反道二舍以上，居之，三月有殃，五月受兵，七月半亡地，九月太半亡地。因与俱出
入，国绝祀。居之，殃还至，虽大当小；④久而至，当小反大。⑤其南为丈夫*[丧]*，
北为女子丧。⑥若角动绕环之，及乍前乍后，左右，殃益大。与他星斗，⑦光相逮，为
害；不相逮，不害。五星皆从而聚于一舍，⑧其下国可以礼致天下。
<br>
<br>　　<span style="font-size:10.5pt;color:'004060'">注①集解徐广曰：“刚，一作‘罚’。”索隐徐广云刚一作“罚”。案：姚氏引广
雅“荧惑谓之执法”。天官占云“荧惑方伯象，司察妖l”。则此文“察罚气”为是。
<br>
<br>　　注②索隐春秋纬文耀钩云：“赤帝吓之神，为荧惑焉，位在南方，礼失则罚出。”
晋灼云：“常以十月入太微，受制而出行列宿，司无道，出入无常。”
<br>
<br>　　注③集解徐广曰：“以下云‘荧惑为理，外则理兵，内则理政’。”正义天官占云：
“荧惑为执法之星，其行无常，以其舍命国：为残贼，为疾，为丧，为饥，为兵。环绕
句己，芒角动摇，乍前乍后，其殃逾甚。荧惑主死丧，大鸿胪之象；主甲兵，大司马之义；伺骄奢乱l，执法官也。其精为风伯，惑童儿歌谣嬉戏也。”
<br>
<br>　　注④索隐案：还音旋。旋，疾也。若荧惑反道居其舍，所致殃祸速至，则虽大反小。
<br>
<br>　　注⑤索隐案：久谓行迟也。如此，祸小反大，言久腊毒也。
<br>
<br>　　注⑥索隐案：宋均云“荧惑守舆鬼南，为丈夫受其咎；北，则女子受其凶也”。
<br>
<br>　　注⑦正义凡五星斗，皆为战斗。兵不在外，则为内乱。即谓光芒相及。
<br>
<br>　　注⑧正义三星若合，是谓惊立绝行，其国外内有兵与丧，人民饥乏，改立侯王。四
星若合，是为大阳，其国兵丧暴起，君子忧，小人流。五星若合，是谓易行，有德者受
庆，掩有四方；无德者受殃，乃以死亡也。</span>
<br>
<br>　　法，出东行十六舍而止；逆行二舍；六旬，复东行，自所止数十舍，十月而入西方；
伏①行五月，出东方。其出西方曰“反明”，主命者恶之。东行急，一日行一度半。
<br>
<br>　　<span style="font-size:10.5pt;color:'004060'">注①集解晋灼曰：“伏不见。”</span>
<br>
<br>　　其行东、西、南、北疾也。兵各聚其下；用战，顺之胜，逆之败。荧惑从太白，军
忧；离之，军却。出太白阴，有分军；行其阳，有偏将战。当其行，太白逮之，破军杀
将。①其入守犯太微、②轩辕、营室，主命恶之。心为明堂，荧惑庙也。谨候此。
<br>
<br>　　<span style="font-size:10.5pt;color:'004060'">注①索隐宋均云：“太白宿，主军来冲拒也。”
<br>
<br>　　注②集解孟康曰：“犯，七寸已内光芒相及也。”韦昭曰：“自下触之曰‘犯’，
居其宿曰‘守’。”</span>
<br>
<br>　　历斗之会以定填星之位。①曰中央土，主季夏，日戊、己，黄帝，主德，女主象也。
岁填一宿，其所居国吉。未当居而居，若已去而复还，还居之，其国得土，不乃得女。
若当居而不居，既已居之，又西东去，其国失土，不乃失女，不可举事用兵。其居久，
其国福厚；易，福薄。②
<br>
<br>　　<span style="font-size:10.5pt;color:'004060'">注①索隐历斗之会以定镇星之位。晋灼曰：“常以甲辰之元始建斗，岁镇一宿，二
十八岁而周天。”广雅曰：“镇星，一名地侯。”文耀钩云：“镇，黄帝含枢纽之精，
其体旋玑，中宿之分也。”
<br>
<br>　　注②集解徐广曰：“易犹轻速也。”</span>
<br>
<br>　　其一名曰地侯，主岁。岁行十*(二)**③*度百十二分度之五，日行二十八分度之一，
二十八岁周天。其所居，五星皆从而聚于一舍，其下之国，可[以]重致天下。①礼、德、
义、杀、刑尽失，而填星乃为之动摇。
<br>
<br>　　<span style="font-size:10.5pt;color:'004060'">注①正义重音逐陇反。言五星皆从填星，其下之国倚重而致天下，以填主土故也。
<br>
<br>　　赢，为王不宁；其缩，有军不复。填星，其色黄，九芒，音曰黄钟宫。其失次上二
三宿曰赢，有主命不成，不乃大水。失次下二三宿曰缩，有后戚，其岁不复，不乃天裂
若地动。</span>
<br>
<br>　　斗为文太室，填星庙，天子之星也。
<br>
<br>　　木星与土合，为内乱。饥，①主勿用战，败；水则变谋而更事；火为旱；金为白衣
会若水。金在南曰牝牡，②年谷熟，金在北，岁偏无。火与水合为n，③与金合为铄，
为丧，皆不可举事，用兵大败。土为忧，主l卿；④大饥，战败，为北军，⑤军困，举
事大败。土与水合，穰而拥阏，⑥有覆军，⑦其国不可举事。出，亡地；入，得地。金
为疾，为内兵，亡地。三星若合，其宿地国外内有兵与丧，改立公王。四星合，兵丧并
起，君子忧，小人流。五星合，是为易行，有德，受庆，改立大人，掩有四方，子孙蕃
昌；无德，受殃若亡。五星皆大，其事亦大；皆小，事亦小。
<br>
<br>　　<span style="font-size:10.5pt;color:'004060'">注①正义星经云：“凡五星，木与土合为内乱，饥；与水合为变谋，更事；与火合
为旱；与金合为白衣会也。”
<br>
<br>　　注②索隐晋灼曰：“岁，阳也，太白，阴也，故曰牝牡也。”正义星经云：“金在
南，木在北，名曰牝牡，年谷大熟；金在北，木在南，其年或有或无。”
<br>
<br>　　注③集解晋灼曰：“火入水，故曰n。”索隐火与水合曰n。案：谓火与水俱从填
星合也。正义n，□内反。星经云：“凡五星，火与水合为n，用兵举事大败；与金合
为铄，为丧，不可举事，用兵从军为忧；离之，军却；与土合为忧，主l卿；与木合，
饥，战败也。”
<br>
<br>　　注④索隐案：文耀钩云“水土合则成炉冶，炉冶成则火兴，火兴则土之子n，金成
消烁，消烁则土无子辅父，无子辅父则益妖l，故子忧”。
<br>
<br>　　注⑤正义为北，军北也。凡军败曰北。
<br>
<br>　　注⑥正义拥，于拱反。阏，乌葛反。
<br>
<br>　　注⑦集解徐广曰：“或云木、火、土三星若合，是谓惊立绝行。”</span>
<br>
<br>　　蚤出者为赢，赢者为客。晚出者为缩，缩者为主人。必有天应见于杓星。同舍为合。
相陵为斗，①七寸以内必之矣。②
<br>
<br>　　<span style="font-size:10.5pt;color:'004060'">注①集解孟康曰：“陵，相冒占过也。”韦昭曰：“突掩为陵。”
<br>
<br>　　注②索隐案：韦昭云必有祸也。</span>
<br>
<br>　　五星色白圜，为丧旱；赤圜，则中不平，为兵；青圜，为忧水；黑圜，为疾，多死；
黄圜，则吉。赤角犯我城，黄角地之争，白角哭泣之声，青角有兵忧，黑角则水。意，
①行穷兵之所终。五星同色，天下偃兵，百姓宁昌。春风秋雨，冬寒夏暑，动摇常以此。
<br>
<br>　　<span style="font-size:10.5pt;color:'004060'">注①集解徐广曰：“一作‘志’。”
<br>
<br>　　填星出百二十日而逆西行，西行百二十日反东行。见三百三十日而入，入三十日复
出东方。太岁在甲寅，镇星在东壁，故在营室。</span>
<br>
<br>　　察日行以处位①太白。②曰西方，秋，*(司兵月行及天矢)*③日庚p辛，主杀。杀
失者，罚出太白。太白失行，以其舍命国。其出行十八舍二百四十日而入。入东方，伏
行十一舍百三十日；其入西方，伏行三舍十六日而出。当出不出，当入不入，是谓失舍，
不有破军，必有国君之篡。
<br>
<br>　　<span style="font-size:10.5pt;color:'004060'">注①索隐案：太白晨出东方曰启明，故察日行以处太白之位也。
<br>
<br>　　注②索隐韩诗云“太白晨出东方为启明，昏见西方为长庚”。又孙炎注尔雅，以为
晨出东方高三丈，命曰启明；昏见西方高三舍，命曰太白。正义晋灼云：“常以正月甲
寅与荧惑晨出东方，二百四十日而入，入四十日又出西方，二百四十日而入，入三十五
日而复出东方。
<br>
<br>　　出以寅p戌，入以丑p未。”天官占云：“太白者，西方金之精，白帝之子，上公
p大将军之象也。一名殷星，一名大正，一名荧星，一名官星，一名梁星，一名灭星，
一名大嚣，一名大衰，一名大爽。径一百里。”天文志云：“其日庚辛；四时，秋也；
五常，义也；五事，言也。人主义亏言失，逆时令，伤金气，罚见太白：春见东方，以
晨；秋见西方，以夕。”
<br>
<br>　　注③正义太白五芒出，早为月蚀，晚为天矢及彗。其精散为天杵p天穿p伏灵p大
败p司奸p天狗p贼星p天残p卒起星，是古历星；若竹彗p墙星p猿星p白q，皆以
示变*(之)*也。</span>
<br>
<br>　　其纪上元，①以摄提格之岁，与营室晨出东方，至角而入；与营室夕出西方，至角
而入；与角晨出，入毕；与角夕出，入毕；与毕晨出，入箕；与毕夕出，入箕；与箕晨
出，入柳；与箕夕出，入柳；与柳晨出，入营室；与柳夕出，入营室。凡出入东西各五，
为八岁，二百二十日，②复与营室晨出东方。其大率，岁一周天。其始出东方，行迟，
率日半度，一百二十日，必逆行一二舍；
<br>
<br>　　上极而反，东行，行日一度半，一百二十日入。其庳，近日，曰明星，柔；高，远
日，曰大嚣，③刚。其始出西*[方]*，行疾，率日一度半，百二十日；上极而行迟，日
半度，百二十日，旦入，必逆行一二舍而入。其庳，近日，曰大白，柔；高，远日，曰
大相，刚。出以辰p戌，入以丑p未。
<br>
<br>　　<span style="font-size:10.5pt;color:'004060'">注①索隐案：上元是古历之名，言用上元纪历法，则摄提岁而太白与营室晨出东方，
至角而入；与营室夕出西方，至角而入。凡出入东西各五，为八岁二百三十日，复与营
室晨出东方。大率岁一周天也。正义其纪上元，是星古历初起上元之法也。
<br>
<br>　　注②集解徐广曰：“一云‘三十二日’。”
<br>
<br>　　注③正义徐广曰：“一作‘变’。”</span>
<br>
<br>　　当出不出，未当入而入，天下偃兵，兵在外，入。未当出而出，当入而不入，*[天]
*下起兵，有破国。其当期出也，其国昌。其出东为东，入东为北方；出西为西，入西为
南方。所居久，其乡利；*(疾)**[易]*，①其乡凶。
<br>
<br>　　<span style="font-size:10.5pt;color:'004060'">注①集解苏林曰：“疾过也。”</span>
<br>
<br>　　出西*(逆行)*至东，正西国吉。出东至西，正东国吉。其出不经天；经天，天下革
政。①
<br>
<br>　　<span style="font-size:10.5pt;color:'004060'">注①索隐孟康曰：“谓出东入西，出西入东也。太白阴星，出东当伏东，出西当伏
西，过午为经天。”又晋灼曰：“日，阳也，日出则星没。太白昼见午上为经天。”</span>
<br>
<br>　　小以角动，兵起。始出大，后小，兵弱；出小，后大，兵强。出高，用兵深吉，浅
凶；庳，浅吉，深凶。日方南金居其南，日方北金居其北，曰赢，①侯王不宁，用兵进
吉退凶。日方南金居其北，日方北金居其南，曰缩，侯王有忧，用兵退吉进凶。用兵象
太白：太白行疾，疾行；迟，迟行。角，敢战。动摇躁，躁。圜以静，静。顺角所指，
吉；反之，皆凶。出则出兵，入则入兵。赤角，有战；白角，有丧；黑圜角，忧，有水
事；青圜小角，忧，有木事；黄圜和角，有土事，有年。②其已出三日而复，有微入，
入三日乃复盛出，是谓X，③其下国有军败将北。其已入三日又复微出，出三日而复盛
入，其下国有忧；师有粮食兵革，遗人用之；④卒虽，将为人虏。其出西失行，外国
败；其出东失行，中国败。其色大圜黄酰⑤可为好事；其圜大赤，兵盛不战。
<br>
<br>　　<span style="font-size:10.5pt;color:'004060'">注①正义郑玄云：“方犹向也。谓昼漏半而置土圭表阴阳，审其南北也。影短于土
圭谓之日南，是地于日为近南也；长于土圭谓之日北，是地于日为近北也。
<br>
<br>　　凡日影于地，千里而差一寸。”周礼云：“日南则影短多暑，日北则影长多寒。”
<br>
<br>　　孟康云：“金谓太白也。影，日中之影也。”
<br>
<br>　　注②正义太白星圆，天下和平；若芒角，有土事。有年谓丰熟也。
<br>
<br>　　注③集解晋灼曰：“X，退之不进。”索隐是谓□。又作“X”，音奴乱反。
<br>
<br>　　注④正义遗，唯季反。
<br>
<br>　　注⑤集解音泽。</span>
<br>
<br>　　太白白，比狼；①赤，比心；黄，比参左肩；苍，比参右肩；黑，比奎大星。②五星皆从太白而聚乎一舍，其下之国可以兵从天下。居实，有得也；居虚，无得也。③行胜色，④色胜位，有位胜无位，有色胜无色，行得尽胜之。⑤出而留桑榆闲，
⑥疾其下国。⑦上而疾，未尽其日，过参天，⑧疾其对国。⑨上复下，下复上，有反将。
其入月，将J。金p木星合，光，其下战不合，兵虽起而不斗；合相毁，野有破军。
<br>
<br>　　出西方，昏而出阴，阴兵强；暮食出，小弱；夜半出，中弱；鸡鸣出，大弱：是谓阴陷于阳。其在东方，乘明而出阳，阳兵之强，鸡鸣出，小弱；夜半出，中弱；昏出，大弱：是谓阳陷于阴。太白伏也，以出兵，兵有殃。其出卯南，南胜北方；出卯
北，北胜南方；正在卯，东国利。出酉北，北胜南方；出酉南，南胜北方；正在酉，西
国胜。
<br>
<br>　　<span style="font-size:10.5pt;color:'004060'">注①正义比，卑耳反，下同。比，类也。
<br>
<br>　　注②正义晋书天文志云：“凡五星有色，大小不同，各依其行而应时节。色变有类：
凡青，比参左肩；赤，比心大星；黄，比参右肩；白，比狼星；黑，比奎大星。不失本
色而应其四时者，吉；色害其行，凶也。”
<br>
<br>　　注③索隐按：实谓星所合居之宿；虚谓赢缩也。
<br>
<br>　　注④集解晋灼曰：“太白行得度者，胜色也。”正义胜音升剩反，下同。
<br>
<br>　　注⑤集解晋灼曰：“行应天度，唯有色得位；行尽胜之，行重而色位轻。”星经
“得”字作“德”。正义晋书天文志云：“凡五星所出所直之辰，其国为得位者，岁星
以德，荧惑为礼，镇星有福，太白兵强，辰阴阳和。所直之辰，顺其色而角者胜，其色
害者败；居实有得，居虚无得也。色胜位，行胜色，行得尽胜之。”
<br>
<br>　　注⑥集解晋灼曰：“行迟而下也。正出，举目平正，出桑榆上者余二千里。”
<br>
<br>　　注⑦正义疾，汉书作“病”也。
<br>
<br>　　注⑧集解晋灼曰：“三分天过其一，此在戌酉之闲。”
<br>
<br>　　注⑨集解孟康曰：“谓出东入西，出西入东。”</span>
<br>
<br>　　其与列星相犯，小战；五星，大战。其相犯，太白出其南，南国败；出其北，北国
败。行疾，武；不行，文。色白五芒，出蚤为月蚀，晚为天夭及彗星，将发其国。出东
为德，举事左之迎之，吉。出西为刑，举事右之背之，吉。反之皆凶。太白光见景，战
胜。昼见而经天，是谓争明，强国弱，小国强，女主昌。
<br>
<br>　　亢为疏庙，太白庙也。太白，大臣也，其号上公。其它名殷星p太正p营星p观星
p宫星p明星p大衰p大泽p终星p大相p天浩p序星p月纬。大司马位谨候此。
<br>
<br>　　察日辰之会，①以治辰星之位。②曰北方水，太阴之精，主冬，日壬p癸。刑失者，罚出辰星，③以其宿命国。
<br>
<br>　　<span style="font-size:10.5pt;color:'004060'">注①索隐案：下文“正四时及星辰之会”是也。正义晋灼云：“常以二月春分见奎
p娄，五月夏至见东井，八月秋分见角p亢，十一月冬至见牵牛。出以辰p戌，入以丑
p未，二旬而入。晨候之东方，夕候之西方也。”
<br>
<br>　　注②索隐案：皇甫谧曰“辰星，一名葱牵或曰钩星”。元命包曰“北方辰星水，
生物布其纪，故辰星理四时”。宋均曰“辰星正四时之位，得与北辰同名也”。
<br>
<br>　　注③正义天官占云：“辰星，北水之精，黑帝之子，宰相之祥也。一名细极，一名
钩星，一名爨星，一名伺祠。径一百里。亦偏将p廷尉象也。”天文志云：“其日壬p
癸。四时，冬也；五常，智也；五事，听也。人主智亏听失，逆时令，伤水气，则罚见辰星也。”
<br>
<br>　　是正四时：仲春春分，夕出郊奎p娄p胃东五舍，为齐；仲夏夏至，夕出郊东井p
舆鬼p柳东七舍，为楚；仲秋秋分，夕出郊角p亢p氐p房东四舍，为汉；仲冬冬至，晨出郊东方，与尾p箕p斗p牵牛俱西，为中国。其出入常以辰p戌p丑p未。</span>
<br>
<br>　　其蚤，为月蚀；①晚，为彗星②及天夭。其时宜效不效为失，③追兵在外不战。一
时不出，其时不和；四时不出，天下大饥。其当效而出也，色白为旱，黄为五谷熟，赤
为兵，黑为水。出东方，大而白，有兵于外，解。常在东方，其赤，中国胜；其西而赤，
外国利。无兵于外而赤，兵起。其与太白俱出东方，皆赤而角，外国大败，中国胜；其
与太白俱出西方，皆赤而角，外国利。
<br>
<br>　　五星分天之中，积于东方，中国利；积于西方，外国用*[兵]*者利。五星皆从辰星
而聚于一舍，其所舍之国可以法致天下。辰星不出，太白为客；其出，太白为主。出而
与太白不相从，野虽有军，不战。出东方，太白出西方；若出西方，太白出东方，为格，
④野虽有兵不战。失其时而出，为当寒反温，当温反寒。当出不出，是谓击卒，兵大起。
其入太白中而上出，破军杀将，客军胜；
<br>
<br>　　下出，客亡地。辰星来抵太白，太白不去，将死。正旗上出，⑤破军杀将，客胜；
下出，客亡地。视旗所指，以命破军。其绕环太白，若与斗，大战，客胜。兔过太白，
⑥闲可呓＃⑦小战，客胜。兔居太白前，军罢；出太白左，小战；摩太白，有数万人
战，主人吏死；出太白右，去三尺，军急约战。青角，兵忧；黑角，水。赤行穷兵之所
终。
<br>
<br>　　<span style="font-size:10.5pt;color:'004060'">注①集解孟康曰：“辰星p月相凌不见者，则所蚀也。”索隐案：宋均云“辰星与
月同精，月为大臣，先期而出，是躁也。失则当诛，故月蚀见祥”。
<br>
<br>　　注②集解张晏曰：“彗，所以除旧布新。”索隐案：宋均云“辰星，阴也，彗亦阴，
阴谋未成，故晚出也”。
<br>
<br>　　注③正义效，见也。言宜见不见，为失罚之也。
<br>
<br>　　注④索隐谓辰星出西方。辰，水也。太白出东方。太白，金也。水生[于]金，母子
不相从，故*(上)**[主]*有军不战。今母子各出一方，故为格。格谓不和同，故野虽有
兵不战然也。
<br>
<br>　　注⑤索隐正旗出。案：旗盖太白芒角，似旌旗。正义旗，星名，有九星。言辰星上
则破军杀将，客胜也。
<br>
<br>　　注⑥索隐兔过太白。案：广雅云“辰星谓之兔星”，则辰星之别名兔，或作“础
也。正义汉书云“辰星过太白，闲可呓！保明广雅是也。
<br>
<br>　　注⑦集解苏林曰：“咭艉。函，容也。其闲可容一剑。”索隐咭艉。函，容也。
言中闲可容一剑。则函字本有咸音，故字从咸。剑，古作“□”也。</span>
<br>
<br>　　兔七命，曰小正p辰星p天侃p安周星p细爽p能星p钩星。①其色黄而小，出而
易处，天下之文变而不善矣。兔五色，青圜忧，白圜丧，赤圜中不平，黑圜吉。赤角犯
我城，黄角地之争，白角号泣之声。
<br>
<br>　　<span style="font-size:10.5pt;color:'004060'">注①索隐谓星凡有七名。命者，名也。小正，一也；辰星，二也；天兔，三也；安
周星，四也；细爽，五也；能星，六也；钩星，七也。</span>
<br>
<br>　　其出东方，行四舍四十八日，其数二十日，而反入于东方；其出西方，行四舍四十
八日，其数二十日，而反入于西方。其一候之营室p角p毕p箕p柳。出房p心闲，地
动。
<br>
<br>　　辰星之色：春，青黄；夏，赤白；秋，青白，而岁熟；冬，黄而不明。即变其色，
其时不昌。春不见，大风，秋则不实。夏不见，有六十日之旱，月蚀。秋不见，有兵，
春则不生。冬不见，阴雨六十日，有流邑，夏则不长。
<br>
<br>　　角p亢p氐，兖州。房p心，豫州。尾p箕，幽州。斗，江p湖。牵牛p婺女，杨
州。虚p危，青州。营室至东壁，并州。奎p娄p胃，徐州。昴p毕，冀州。
<br>
<br>　　觜p参，益州。①东井p舆鬼，雍州。柳p七星p张，三河。翼p轸，荆州。
<br>
<br>　　<span style="font-size:10.5pt;color:'004060'">注①正义括地志云：“汉武帝置十三州，改梁州为益州广汉。广汉，今益州咎县是
也。分今河内p上党p云中。”然案星经，益州，魏地，毕p觜p参之分，今河内p上
党p云中是。未详也。</span>
<br>
<br>　　七星为员官，辰星庙，蛮夷星也。
<br>
<br>　　两军相当，日晕；①晕等，力钧；厚长大，有胜；薄短小，无胜。重抱大破无。抱
为和，背*[为]*不和，为分离相去。直为自立，立侯王；*(指晕)**[破军]**(若曰)*杀
将。负且戴，有喜。围在中，中胜；在外，外胜。青外赤中，以和相去；赤外青中，以
恶相去。气晕先至而后去，居军胜。先至先去，前利后病；后至后去，前病后利；后至
先去，前后皆病，居军不胜。见而去，其发疾，虽胜无功。见半日以上，功大。白虹屈
短，②上下兑，有者下大流血。
<br>
<br>　　日晕制胜，近期三十日，远期六十日。
<br>
<br>　　<span style="font-size:10.5pt;color:'004060'">注①集解如淳曰：“晕读曰运。”
<br>
<br>　　注②集解李奇曰：“屈，或为‘尾’也。”韦昭曰：“短而直。”</span>
<br>
<br>　　其食，食所不利；复生，生所利；而食益尽，为主位。以其直及日所宿，加以日时，
用命其国也。
<br>
<br>　　月行中道，①安宁和平。阴闲，多水，阴事。外北三尺，阴星。②北三尺，太阴，
大水，兵。阳闲，骄恣。阳星，多暴狱。太阳，大旱丧也。③角p天门，十月为四月，
十一月为五月，④十二月为六月，水发，近三尺，远五尺。
<br>
<br>　　犯四辅，辅臣诛。⑤行南北河，以阴阳言，旱水兵丧。⑥
<br>
<br>　　<span style="font-size:10.5pt;color:'004060'">注①索隐案：中道，房星之中闲也。房有四星，若人之房三闲有四表然，故曰房。
南为阳闲，北为阴闲，则中道房星之中闲也。故房是日p月p五星之行道，然黄道亦经
房p心。若月行得中道，故阴阳和平；若行阴闲，多阴事；阳闲，则人主骄恣；若历阴
星p阳星之南北太阴p太阳之道，即有大水若兵，及大旱若丧也。
<br>
<br>　　注②索隐案：谓阴闲外北三尺曰阴星，又北三尺曰太阴道，则下阳星及太阳亦在阳
闲之南各三尺也。
<br>
<br>　　注③索隐太阴，太阳，皆道也。月行近之，故有水旱兵丧也。
<br>
<br>　　注④索隐角闲天门。谓月行入角与天门，若十月犯之，当为来年四月成灾；十一月，则主五月也。
<br>
<br>　　注⑤索隐案：谓月犯房星也。四辅，房四星也。房以辅心，故曰四辅。
<br>
<br>　　注⑥正义南河三星，北河三星，若月行北河以阴，则水p兵；南河以阳，则旱p丧
也。</span>
<br>
<br>　　月蚀岁星，①其宿地，饥若亡。荧惑也乱，填星也下犯上，太白也强国以战败，辰
星也女乱。*(食)**[蚀]*大角，②主命者恶之；心，则为内贼乱也；列星，其宿地忧。③
<br>
<br>　　<span style="font-size:10.5pt;color:'004060'">注①正义孟康云：“凡星入月，见月中，为星蚀月；月掩星，星灭，为月蚀星也。”
<br>
<br>　　注②集解徐广曰：“一云‘食于大角’。”正义大角一星，在两摄提闲，人君之象
也。
<br>
<br>　　注③索隐谓月蚀列星二十八宿，当其分地有忧。忧谓兵及丧也。</span>
<br>
<br>　　月食始日，五月者六，六月者五，五月复六，六月者一，而五月者五，凡百一十三
月而复始。①故月蚀，常也；日蚀，为不臧也。甲p乙，四海之外，日月不占。②丙p
丁，江p淮p海岱也。戊p己，中州p河p济也。庚p辛，华山以西。壬p癸，恒山以
北。日蚀，国君；月蚀，将相当之。
<br>
<br>　　<span style="font-size:10.5pt;color:'004060'">注①索隐始日谓食始起之日也。依此文计，唯有一百二十一月，与元数甚为悬校，
既无太初历术，不可得而推定。今以汉志三统历法计，则六月者七，五月者一，又六月
者一，五月者一，凡一百三十五月而复始耳。或术家各异，或传写错谬，故此不同，无
以明知也。
<br>
<br>　　注②集解晋灼曰：“海外远，甲乙日时不以占候。”</span>
<br>
<br>　　国皇星，①大而赤，②状类南极。③所出，其下起兵，兵强；其冲不利。
<br>
<br>　　<span style="font-size:10.5pt;color:'004060'">注①正义国皇星者，大而赤，类南极老人，去地三丈，如炬火。见则内外有兵丧之
难。
<br>
<br>　　注②集解孟康曰：“岁星之精散所为也。五星之精散为六十四变，记不尽。”
<br>
<br>　　注③集解徐广曰：“老人星也。”</span>
<br>
<br>　　昭明星，①大而白，无角，乍上乍下。②所出国，起兵，多变。
<br>
<br>　　<span style="font-size:10.5pt;color:'004060'">注①索隐案：春秋合诚图云“赤帝之精，象如太白，七芒”。释名为笔星，气有一
枝，末锐似笔，亦曰笔星也。
<br>
<br>　　注②集解孟康曰：“形如三足机，机上有九彗上向，荧惑之精。”</span>
<br>
<br>　　五残星，①出正东东方之野。其星状类辰星，去地可六丈。
<br>
<br>　　<span style="font-size:10.5pt;color:'004060'">注①索隐孟康云：“星表有青气如晕，有毛，填星之精也。”正义五残，一名五锋，
出正东东方之分野。状类辰星，去地可六七丈。见则五分毁败之征，大臣诛亡之象。</span>
<br>
<br>　　大①贼星，②出正南南方之野。星去地可六丈，大而赤，数动，有光。
<br>
<br>　　<span style="font-size:10.5pt;color:'004060'">注①集解徐广曰：“大，一作‘六’。”
<br>
<br>　　注②集解孟康曰：“形如彗，九尺，太白之精。”正义大贼星者，一名六贼，出正
南，南方之野。星去地可六丈，大而赤，数动有光，出则祸合天下。</span>
<br>
<br>　　司危星，①出正西西方之野。星去地可六丈，大而白，类太白。
<br>
<br>　　<span style="font-size:10.5pt;color:'004060'">注①集解孟康曰：“星大而有尾，两角，荧惑之精也。”正义司危者，出正西西方
分野也。大如太白，去地可六丈，见则天子以不义失国而豪杰起。</span>
<br>
<br>　　狱汉星，①出正北北方之野。星去地可六丈，大而赤，数动，察之中青。此四野星
所出，出非其方，其下有兵，冲不利。
<br>
<br>　　<span style="font-size:10.5pt;color:'004060'">注①集解孟康曰：“青中赤表，下有二彗纵横，亦填星之精。”汉书天文志狱汉一
名咸汉。</span>
<br>
<br>　　四填星，所出四隅，去地可四丈。
<br>
<br>　　地维咸光，亦出四隅，去地可三丈，若月始出。所见，下有乱；乱者亡，有德者昌。
<br>
<br>　　烛星，状如太白，①其出也不行。见则灭。所烛者，城邑乱。
<br>
<br>　　<span style="font-size:10.5pt;color:'004060'">注①集解孟康曰：“星上有三彗上出，亦填星之精。”</span>
<br>
<br>　　如星非星，如云非云，命曰归邪。①归邪出，必有归国者。
<br>
<br>　　<span style="font-size:10.5pt;color:'004060'">注①集解李奇曰：“邪音E。”孟康曰：“星有两赤彗上向，上有盖状如气，下连
星。”</span>
<br>
<br>　　星者，金之散气，*[其]*本曰火。①星，国吉；少则凶。
<br>
<br>　　<span style="font-size:10.5pt;color:'004060'">注①集解孟康曰：“星，石也。”</span>
<br>
<br>　　汉者，亦金之散气，①其本曰水。汉，星多，多水，少则旱，②其大经也。
<br>
<br>　　<span style="font-size:10.5pt;color:'004060'">注①索隐案：水生[于]金，散气即水气。河图括地象曰“河精为天汉”也。
<br>
<br>　　注②集解孟康曰：“汉，河汉也。水生于金。多，少，谓汉中星。”</span>
<br>
<br>　　天鼓，有音如雷非雷，音在地而下及地。其所往者，兵发其下。
<br>
<br>　　天狗，状如大奔星，①有声，其下止地，类狗。所堕及，望之如火光炎炎②冲天。
其下圜如数顷田处，上兑者则有黄色，千里破军杀将。
<br>
<br>　　<span style="font-size:10.5pt;color:'004060'">注①集解孟康曰：“星有尾，旁有短彗，下有如狗形者，亦太白之精。”
<br>
<br>　　注②索隐艳音也。</span>
<br>
<br>　　格泽星①者，如炎火之状。黄白，起地而上。下大，上兑。其见也，不种而获；不
有土功，必有大害。
<br>
<br>　　<span style="font-size:10.5pt;color:'004060'">注①索隐一音鹤铎，又音格宅。格，胡客反。</span>
<br>
<br>　　蚩尤之旗，①类彗而后曲，象旗。见则王者征伐四方。
<br>
<br>　　<span style="font-size:10.5pt;color:'004060'">注①集解孟康曰：“荧惑之精也。”晋灼曰：“吕氏春秋曰其色黄上白下。”</span>
<br>
<br>　　旬始，出于北斗旁，①状如雄鸡。其怒，青黑，象伏鳖。②
<br>
<br>　　<span style="font-size:10.5pt;color:'004060'">注①集解徐广曰：“蚩尤也。旬，一作‘营’。”
<br>
<br>　　注②集解李奇曰：“怒当音帑。”晋灼曰：“帑，雌也。或曰怒则色青。”</span>
<br>
<br>　　枉矢，类大流星，E行而仓黑，望之如有毛羽然。
<br>
<br>　　长庚，如一匹布着天。①此星见，兵起。
<br>
<br>　　<span style="font-size:10.5pt;color:'004060'">注①正义着音直略反。</span>
<br>
<br>　　星坠至地，则石也。①河p济之闲，时有坠星。
<br>
<br>　　<span style="font-size:10.5pt;color:'004060'">注①正义春秋云“星陨如雨”是也。今吴郡西乡见有落星石，其石天下多有也。</span>
<br>
<br>　　天精而见景星。①景星者，德星也。其状无常，常出于有道之国。
<br>
<br>　　<span style="font-size:10.5pt;color:'004060'">注①集解孟康曰：“精，明也。有赤方气与青方气相连，赤方中有两黄星，青方中
一黄星，凡三星合为景星。”索隐韦昭云“精谓清朗”。汉书作“^”，亦作“□”。
郭璞注三苍云“□，雨止无云也”。正义景星状如半月，生于晦朔，助月为明。见则人
君有德，明圣之庆也。</span>
<br>
<br>　　凡望云气，①仰而望之，三四百里；平望，在桑榆上，千余*(里)*二千里；登高而望之，下属地者三千里。云气有兽居上者，胜。②
<br>
<br>　　<span style="font-size:10.5pt;color:'004060'">注①正义春秋元命包云：“阴阳聚为云气也。”释名云：“云犹云，盛也。气犹饩然也。有声即无形也。”
<br>
<br>　　注②正义胜音升剩反。云雨气相敌也。兵书云：“云或如雄鸡临城，有城必降。”</span>
<br>
<br>　　自华以南，气下黑上赤。嵩高p三河之郊，气正赤。恒山之北，气下黑下青。
<br>
<br>　　勃p碣p海p岱之闲，气皆黑。江p淮之闲，气皆白。
<br>
<br>　　徒气白。土功气黄。车气乍高乍下，往往而聚。骑气卑而布。卒气抟。①前卑而后
高者，疾；前方而后高者，兑；后兑而卑者，却。其气平者其行徐。前高而后卑者，不
止而反。气相遇者，②卑胜高，兑胜方。气来卑而循车通者，③不过三四日，去之五六
里见。气来高七八尺者，不过五六日，去之十余里见。气来高丈余二丈者，不过三四十
日，去之五六十里见。
<br>
<br>　　<span style="font-size:10.5pt;color:'004060'">注①集解如淳曰：“抟，专也。或曰抟，徒端反。”
<br>
<br>　　注②索隐遇音偶。汉书作“禺”注③集解车通，车辙也。避汉武讳，故曰通。</span>
<br>
<br>　　稍云精白者，其将悍，其士怯。其大根而前绝远者，当战。青白，其前低者，战胜；
其前赤而仰者，战不胜。阵云如立垣。杼云类杼。①轴云抟两端兑。
<br>
<br>　　杓云②如绳者，居前亘天，其半半天。其③者类阙旗故。钩云句曲。④诸此云见，
以五色合占。而泽抟密，⑤其见动人，乃有占；兵必起，合斗其直。
<br>
<br>　　<span style="font-size:10.5pt;color:'004060'">注①索隐姚氏案：兵书云“营上云气如织，勿与战也。”
<br>
<br>　　注②索隐杓，刘氏音时酌反。说文音丁了反。许慎注淮南云“杓，引也”。
<br>
<br>　　注③索隐五结反。亦作“U”，音同。
<br>
<br>　　注④正义句音古侯反。
<br>
<br>　　注⑤正义崔豹古今注云：“黄帝与蚩尤战于涿鹿之野，常有五色云气，金枝玉叶，
止于帝上，有花f之象，故因作华盖也。”京房易*(兆)**[飞]*候云：“视四方常有大
云，五色具，其下贤人隐也。青云润泽蔽日在西北，为举贤良也。”</span>
<br>
<br>　　王朔所候，决于日旁。日旁云气，人主象。①皆如其形以占。
<br>
<br>　　<span style="font-size:10.5pt;color:'004060'">注①正义洛书云：“有云象人，青衣无手，在日西，天子之气。”</span>
<br>
<br>　　故北夷之气如k畜穹闾，①南夷之气类舟船幡旗。大水处，败军场，破国之虚，下
有积钱，②金宝之上，皆有气，不可不察。海旁气象楼台；广野气成宫阙然。云气各
象其山川人民所聚积。③
<br>
<br>　　<span style="font-size:10.5pt;color:'004060'">注①索隐邹云一作“弓闾”。天文志作“弓”字，音穹。盖谓以毡为闾，崇穹然。
又宋均云“穹，兽名”，亦异说也。
<br>
<br>　　注②集解徐广曰：“古作‘泉’字。”
<br>
<br>　　注③正义淮南子云：“土地各以类生人，是故山气多勇，泽气多，风气多聋，林
气多L，木气多伛，石气多力，险阻气多寿，谷气多痹，丘气多狂，庙气多仁，陵气多
贪，轻土多利足，重土多迟，清水音小，浊水音大，湍水人重，中土多圣人。皆象其气，
皆应其类也。”</span>
<br>
<br>　　故候息m者，入国邑，视封疆田畴之正治，①城郭室屋门户之润泽，次至车服畜产
精华。实息者，吉；虚m者，凶。
<br>
<br>　　<span style="font-size:10.5pt;color:'004060'">注①集解如淳曰：“蔡邕云麻田曰畴。”</span>
<br>
<br>　　若烟非烟，若云非云，郁郁纷纷，萧索轮铮是谓卿云。①卿云*(见)*，喜气也。
若雾②非雾，衣冠而不濡，见则其域被甲而趋。
<br>
<br>　　<span style="font-size:10.5pt;color:'004060'">注①正义卿音庆。
<br>
<br>　　注②索隐音如字，一音蒙，一音亡遘反。尔雅云“天气下地不应曰雾”，言蒙昧不
明之意也。*(天)**[夫]*雷电p虾虹p辟历p夜明者，阳气之动者也，春夏则发，秋冬则藏，
故候者无不司之。</span>
<br>
<br>　　天开县物，①地动坼绝。②山崩及徙，川塞溪；③水澹*(泽竭)*地长，[泽竭]见
象。城郭门闾，闺臬*[枯]*铱荩还庙邸第，人民所次。谣俗车服，观民饮食。五谷
草木，观其所属。仓府厩库，四通之路。六畜禽兽，所产去就；
<br>
<br>　　鱼鳖鸟鼠，观其所处。鬼哭若呼，其人逢W。化言，④诚然。
<br>
<br>　　<span style="font-size:10.5pt;color:'004060'">注①集解孟康曰：“谓天裂而见物象，天开示县象。”
<br>
<br>　　注②正义赵世家幽缪王迁五年，“代地动，自乐徐以西，北至平阴，台屋墙垣太半
坏，地坼东西百三十步”。
<br>
<br>　　注③集解徐广曰：“土雍曰，音服。”S案：孟康曰“溪，谷也。，崩也”。苏林曰“伏，流也”。
<br>
<br>　　注④W，迎也。伯庄曰：“音五故反。”索隐W音五故反。逢W谓相逢而惊也。亦作“迕”，音同。“化”当为“讹”，字之误耳。</span>
<br>
<br>　　凡候岁美恶，谨候岁始。岁始或冬至日，产气始萌。腊明日，人卒岁，一会饮食，
发阳气，故曰初岁。正月旦，王者岁首；立春日，四时之*(卒)*始也。①四始者，候之
日。②
<br>
<br>　　<span style="font-size:10.5pt;color:'004060'">注①索隐谓立春日是去年四时之终卒，今年之始也。
<br>
<br>　　注②正义谓正月旦岁之始，时之始，日之始，月之始，故云“四始”。言以四时之
日候岁吉凶也。</span>
<br>
<br>　　而汉魏鲜①集腊明正月旦决八风。风从南方来，大旱；西南，小旱；西方，有兵；
西北，戎菽为，②小雨，③趣兵；④北方，为中岁；东北，为上岁；⑤东方，大水；东
南，民有疾疫，岁恶。故八风各与其冲对，课多者为胜。多胜少，久胜亟，疾胜徐。旦
至食，为麦；食至日i，为稷；i至J，为黍；J至下J，为菽；下J至日入，为麻。
欲终日*(有雨)*有云，有风，有日。⑥日当其时者，深而多实；无云有风日，当其时，浅而多实；有云风，无日，当其
时，深而少实；有日，无云，不风，当其时者稼有败。如食顷，小败；熟五斗米顷，大
败。则风复起，有云，其稼复起。各以其时用云色占种*(其)*所宜。其雨雪若寒，岁恶。
<br>
<br>　　<span style="font-size:10.5pt;color:'004060'">注①集解孟康曰：“人姓名，作占候者。”
<br>
<br>　　注②集解孟康曰：“戎菽，胡豆也。为，成也。”索隐戎叔为。韦昭云“戎叔，大
豆也。为，成也”。又郭璞注尔雅亦云“戎叔，胡豆”。孟康同也。
<br>
<br>　　注③集解徐广曰：“一无此上两字。”
<br>
<br>　　注④索隐趣音促。谓风从西北来，则戎叔成。而又有小雨，则国兵趣起也。
<br>
<br>　　注⑤集解韦昭曰：“岁大穰。”
<br>
<br>　　注⑥正义正月旦，欲其终一日有风有日，则一岁之中五谷丰熟，无灾害也。</span>
<br>
<br>　　是日光明，听都邑人民之声。声宫，则岁善，吉；商，则有兵；征，旱；羽，水；
角，岁恶。
<br>
<br>　　或从正月旦比数雨。①率日食一升，至七升而极；②过之，不占。数至十二日，日
直其月，占水旱。③为其环*(城)**[域]*千里内占，则*(其)*为天下候，竟正月。④月
所离列宿，⑤日p风p云，占其国。然必察太岁所在。
<br>
<br>　　在金，穰；水，毁；木，饥；火，旱。此其大经也。
<br>
<br>　　<span style="font-size:10.5pt;color:'004060'">注①索隐比音鼻律反。数音疏矩反。谓以次数日以候一岁之雨，以知丰穰也。
<br>
<br>　　注②集解孟康曰：“正月一日雨，民有一升之食；二日雨，民有二升之食；如此至
七日。”
<br>
<br>　　注③集解孟康曰：“月一日雨，正月水。”
<br>
<br>　　注④集解孟康曰：“月三十日周天，历二十八宿，然后可占天下。”正义案：月列宿，日、风、云有变，占其国，并太岁所在，则知其岁丰稔、水旱、饥馑也。
<br>
<br>　　注⑤索隐月离于毕。案：韦昭云“离，历也”。</span>
<br>
<br>　　正月上甲，风从东方，宜蚕；风从西方，若旦黄云，恶。
<br>
<br>　　冬至短极，县土炭，①炭动，鹿解角，兰根出，泉水跃，略以知日至，要决晷景。
岁星所在，五谷逢昌。其对为冲，岁乃有殃。②
<br>
<br>　　<span style="font-size:10.5pt;color:'004060'">注①集解孟康曰：“先冬至三日，县土炭于衡两端，轻重适均，冬至日阳气至则炭
重，夏至日阴气至则土重。”晋灼曰：“蔡邕律历记‘候钟律权土炭，冬至阳气应黄钟
通，土炭轻而衡仰，夏至阴气应蕤宾通，土炭重而衡低。进退先后，五日之中’。”
<br>
<br>　　注②正义言晷景岁星行不失次，则无灾异，五谷逢其昌盛；若晷景岁星行而失舍有
所冲，则岁乃有殃祸灾变也。</span>
<br>
<br>　　太史公曰：自初生民以来，世主曷尝不历日月星辰？及至五家、①三代，绍而明之，
②内冠带，外夷狄，分中国为十有二州，仰则观象于天，俯则法类于地。天则有日月，
地则有阴阳。天有五星，地有五行。天则有列宿，地则有州域。三光者，阴阳之精，气
本在地，而圣人统理之。
<br>
<br>　　<span style="font-size:10.5pt;color:'004060'">注①索隐案：谓五纪，岁、月、日、星辰、历数，各有一家颛学习之，故曰“五家”
也。
<br>
<br>　　注②正义五家，黄帝、高阳、高辛、唐虞、尧舜也。三代，夏、殷、周也。</span>
<br>
<br>　　言生民以来，何曾不历日、月、星辰，及至五帝、三王，亦于绍继而明天数阴阳也。
<br>
<br>　　幽厉以往，尚矣。所见天变，皆国殊窟穴，家占物怪，以合时应，其文图籍S祥不
法。①是以孔子论六经，纪异而说不书。至天道命，不传；传其人，不待告；②告非其
人，虽言不着。③
<br>
<br>　　<span style="font-size:10.5pt;color:'004060'">注①正义S音机。顾野王云“S祥，吉凶之先见也”。案：自古以来所见天变，国
皆异具，所说不同，及家占物怪，用合时应者书，其文并图籍，凶吉并不可法则。故孔
子论六经，记异事而说其所应，不书变见之踪也。
<br>
<br>　　注②正义待，须也。言天道性命，忽有志事，可传授之则传，其大指微妙，自在天
性，不须深告语也。
<br>
<br>　　注③正义着，作虑反。着，明也。言天道性命，告非其人，虽为言说，不得着明微
妙，晓其意也。</span>
<br>
<br>　　昔之传天数者：高辛之前，重、黎；①于唐、虞，羲、和；②有夏，昆吾；③殷商，巫咸；④周室，史佚、苌弘；⑤于宋，子韦；郑则裨p；⑥在齐，甘公；⑦楚，唐t；⑧赵，尹皋；魏，石申。⑨
<br>
<br>　　<span style="font-size:10.5pt;color:'004060'">注①正义左传云蔡墨曰“少昊氏之子曰黎，为火正，号祝融”，即火行之官，知天
数。
<br>
<br>　　注②正义羲氏，和氏，掌天地四时之官也。
<br>
<br>　　注③正义昆吾，陆终之子。虞翻云“昆吾名樊，为己姓，封昆吾”。世本云昆吾]
者也。
<br>
<br>　　注④正义巫咸，殷贤臣也，本吴人，在苏州常熟海隅山上。子贤，亦在此也。
<br>
<br>　　注⑤正义史佚，周武王时太史尹佚也。苌弘，周灵王时大夫也。
<br>
<br>　　注⑥正义裨p，郑大夫也。
<br>
<br>　　注⑦集解徐广曰：“或曰甘公名德也，本是鲁人。”正义七录云楚人，战国时作天
文星占八卷。
<br>
<br>　　注⑧正义莫葛反。
<br>
<br>　　注⑨正义七录云石申，魏人，战国时作天文八卷也。</span>
<br>
<br>　　夫天运，三十岁一小变，百年中变，五百载大变；三大变一纪，三纪而大备：此其大数也。为国者必贵三五。①上下各千岁，然后天人之际续备。
<br>
<br>　　<span style="font-size:10.5pt;color:'004060'">注①索隐三五谓三十岁一小变，五百岁一大变。</span>
<br>
<br>　　太史公推古天变，未有可考于今者。盖略以春秋二百四十二年之闲，①日蚀三十六，
②彗星三见，③宋襄公时星陨如雨。④天子微，诸侯力政，⑤五伯代兴，⑥更为主命，
自是之后，暴寡，大并小。秦、楚、吴、越，夷狄也，为强伯。⑦田氏篡齐，⑧三家
分晋，⑨并为战国。争于攻取，兵革更起，城邑数屠，因以饥馑疾疫焦苦，臣主共忧患，
其察S祥候星气尤急。
<br>
<br>　　近世十二诸侯七国相王，⑩言从衡者继踵，而皋、唐、甘、石因时务论其书传，故
其占验凌杂米盐。⑾
<br>
<br>　　<span style="font-size:10.5pt;color:'004060'">注①正义谓从隐公元年至哀公十四年获麟也。隐公十一年，桓公十八年，庄公三十
二年，闵公二年，僖公三十三年，文公十八年，宣公十八年，成公十八年，襄公三十一
年，昭公三十二年，定公十五年，哀公十四年：凡二百四十二年也。
<br>
<br>　　注②正义谓隐公三年二月乙巳；桓公三年七月壬辰朔，十七年十月朔；庄公十八年
三月朔，二十五年六月辛未朔，二十六年十二月癸亥朔，三十年九月庚午朔；僖公五年
九月戊申朔，十二年三月庚午朔，十五年五月朔；文公元年二月癸亥朔，十五年六月辛
卯朔；宣公八年七月庚子朔，十年四月丙辰朔，十七年六月癸卯朔；成公十六年六月丙
辰朔，十七年七月丁巳朔；襄公十四年二月乙未朔，十五年八月丁巳朔，二十年十月丙
辰朔，二十一年九月庚戌朔，十月庚辰朔，二十三年二月癸酉朔，二十四年七月甲子朔，
八月癸巳朔，二十七年十二月乙亥朔；昭公七年四月甲辰朔，十五年六月丁巳朔，十七
年六月甲戌朔，二十一年七月壬午朔，二十二年十二月癸酉朔，二十四年五月乙未朔，
三十年十二月辛亥朔；定公五年三月辛亥朔，十二年十一月丙寅朔，十五年八月庚辰朔：
凡蚀三十六也。
<br>
<br>　　注③正义谓文公十四年七月有星入于北斗，昭公十七年冬有星孛于大辰，哀公十三
年有星孛于东方。
<br>
<br>　　注④正义谓僖公十六年正月戊申朔，陨石于宋五也。
<br>
<br>　　注⑤集解徐广曰：“一作‘征’。”
<br>
<br>　　注⑥正义赵岐注孟子云齐桓、晋文、秦穆、宋襄、楚庄也。
<br>
<br>　　注⑦正义秦祖非子初邑于秦，地在西戎。楚子鬻熊始封丹阳，荆蛮。吴太伯居吴，
周章因封吴，号句吴。越祖少康之子初封于越，以守禹祀，地称东越。
<br>
<br>　　皆戎夷之地，故言夷狄也。后秦穆、楚庄、吴阖闾、越句践皆得封为伯也。
<br>
<br>　　注⑧正义周安王二十三年，齐康公卒，田和并齐而立为齐侯。
<br>
<br>　　注⑨正义周安王二十六年，魏武侯p韩文侯、赵敬侯共灭晋静而三分其地。
<br>
<br>　　注⑩正义王，于放反。谓汉孝景三年，吴王濞、楚王戊、赵王遂、济南王辟光、淄
川王贤、胶东王雄渠也。
<br>
<br>　　注⑾正义凌杂，交乱也。米盐，细碎也。言皋、唐、甘、石等因时务论其书传中灾
异所记录者，故其占验交乱细碎。其语在汉书五行志中也。</span>
<br>
<br>　　二十八舍主十二州，①斗秉兼之，所从来久矣。②秦之疆也，候在太白，占于狼、
弧。③吴、楚之疆，候在荧惑，占于鸟衡。④燕、齐之疆，候在辰星，占于虚、危。⑤
宋、郑之疆，候在岁星，占于房、心。⑥晋之疆，亦候在辰星，占于参罚。⑦
<br>
<br>　　<span style="font-size:10.5pt;color:'004060'">注①正义二十八舍，谓东方角、亢、氐、房、心、尾、箕；北方斗、牛、女、虚、
危、室、壁；西方奎、娄、胃、昴、毕、觜、参；南方井、鬼、柳、星、张、翼、轸。
星经云：“角、亢，郑之分野，兖州；氐、房、心，宋之分野，豫州；尾、箕，燕之分
野，幽州；南斗、牵牛，吴、越之分野，扬州；须女、虚，齐之分野，青州；危、室、
壁，]之分野，并州；奎、娄，鲁之分野，徐州；
<br>
<br>　　胃、昴，赵之分野，冀州；毕、觜、参，魏之分野，益州；东井、舆鬼，秦之分野，
雍州；柳、星、张，周之分野，三河；翼、轸，楚之分野，荆州也。”
<br>
<br>　　注②正义言北斗所建秉十二辰，兼十二州，二十八宿，自古所用，从来久远矣。
<br>
<br>　　注③正义太白、狼、弧，皆西方之星，故秦占候也。
<br>
<br>　　注④正义荧惑、鸟衡，皆南方之星，故吴、楚之占候也。鸟衡，柳星也。一本作
“注张”也。
<br>
<br>　　注⑤正义辰星、虚、危，皆北方之星，故燕、齐占候也。
<br>
<br>　　注⑥正义岁星、房、心，皆东方之星，故宋、郑占候也。
<br>
<br>　　注⑦正义辰星、参p罚，皆北方西方之星，故晋占候也。</span>
<br>
<br>　　及秦并吞三晋、燕、代，自河山以南者中国。①中国于四海内则在东南，为阳；②
阳则日、岁星、荧惑、填星；③占于街南，毕主之。④其西北则胡、貉、月氏诸衣旃裘
引弓之民，为阴；⑤阴则月、太白、辰星；⑥占于街北，昴主之。⑦故中国山川东北流，
其维，首在陇、蜀，尾没于勃、碣。⑧是以秦、晋好用兵，⑨复占太白，太白主中国；
而胡、貉数侵掠，⑩独占辰星，辰星出入躁疾，常主夷狄：其大经也。此更为客主人。
⑾荧惑为孛，外则理兵，内则理政。故曰“虽有明天子，必视荧惑所在”。⑿诸侯更强，
时异记，无可录者。
<br>
<br>　　<span style="font-size:10.5pt;color:'004060'">注①正义河，黄河也。山，华山也。从华山及黄河以南为中国也。
<br>
<br>　　注②正义尔雅云“九夷，八狄，七戎，六蛮，谓之四海之内”。中国，从河山东南
为阳也。
<br>
<br>　　注③正义日，人质反。填音镇。日，阳也。岁星属东方，荧惑属南方，填星属中央，
皆在南及东，为阳也。
<br>
<br>　　注④正义天街二星，主毕、昴，主国界也。街南为华夏之国，街北为夷狄之国，则
毕星主阳。
<br>
<br>　　注⑤正义貉音陌。氏音支。从河山西北及秦、晋为阴也。
<br>
<br>　　注⑥正义月，阴也。太白属西方，辰星属北方，皆在北及西，为阴也。
<br>
<br>　　注⑦正义天街星北为夷狄之国，则昴星主之，阴也。
<br>
<br>　　注⑧正义言中国山及川东北流行，若南山首在昆仑葱岭，东北行，连陇山至南山、
华山，渡河东北尽碣石山。黄河首起昆仑山；渭水、岷江发源出陇山：皆东北东入渤海
也。
<br>
<br>　　注⑨集解韦昭曰：“秦晋西南维之北为阴，犹与胡、貉引弓之民同，故好用兵。”
<br>
<br>　　注⑩正义主犹领也，入也。星经云“太白在北，月在南，中国败；太白在南，月在
北，中国不败也”。是胡貉数侵掠之也。
<br>
<br>　　注⑾正义更，格行反，下同。星经云：“辰星不出，太白为客；辰星出，太白为主
人。辰星、太白不相从，虽有军不战。辰星出东方，太白出西方，若辰星出西方，太白
出东方，为‘格野’，虽有兵不战；合宿乃战。辰星入太白中五日，及入而上出，破军
杀将，客胜；不出，客亡地。视旗所指。”
<br>
<br>　　注⑿索隐必视荧惑之所在。此据春秋纬文耀钩，故言“故曰”。</span>
<br>
<br>　　秦始皇之时，十五年彗星四见，久者八十日，长或竟天。其后秦遂以兵灭六王，并
中国，外攘四夷，死人如乱麻，因以张楚并起，三十年之闲①兵相骀藉，②不可胜数。
自蚩尤以来，未尝若斯也。
<br>
<br>　　<span style="font-size:10.5pt;color:'004060'">注①正义谓从秦始皇十六年起兵灭韩，至汉高祖五年灭项羽，则三十六年矣。
<br>
<br>　　注②集解苏林曰：“骀音台，登蹑也。”</span>
<br>
<br>　　项羽救钜鹿，枉矢西流，山东遂合从诸侯，西坑秦人，诛屠咸阳。
<br>
<br>　　汉之兴，五星聚于东井。平城之围，①月晕参、毕七重。②诸吕作乱，日蚀，昼晦。
吴楚七国叛逆，彗星数丈，天狗过梁野；及兵起，遂伏尸流血其下。
<br>
<br>　　元光、元狩，蚩尤之旗再见，长则半天。其后京师师四出，③诛夷狄者数十年，而
伐胡尤甚。越之亡，荧惑守斗；④朝鲜之拔，星⑤于河戍；⑥兵征大宛，星招摇：
⑦此其荦荦⑧大者。若至委曲小变，不可胜道。由是观之，未有不先形见而应随之者也。
<br>
<br>　　<span style="font-size:10.5pt;color:'004060'">注①索隐汉高祖之七年。
<br>
<br>　　注②索隐案：天文志“其占者毕、昴闲天街也。街北，胡也。街南，中国也。
<br>
<br>　　昴为匈奴；参为赵；毕为边兵。是岁高祖自将兵击匈奴，至平城，为冒顿所围，七
日乃解”。则天象有若符契。七重，主七日也。
<br>
<br>　　注③正义元光元年，太中大夫]青等伐匈奴；元狩二年，冠军侯霍去病等击胡；元
鼎五年，]尉路博德等破南越；及韩说破东越，并破西南夷，开十余郡；元年，楼船将军杨仆击朝鲜也。
<br>
<br>　　注④正义南斗为吴、越之分野。
<br>
<br>　　注⑤索隐音佩，即孛星也。
<br>
<br>　　注⑥索隐案：天文志“武帝元封之中，星孛于河戍，其占曰‘南戍为越门，北戍为
胡门’。其后汉兵击拔朝鲜，以为乐浪、玄菟郡。朝鲜在海中，越之象，居北方，胡之
域也”。其河戍□南河p北河也。
<br>
<br>　　注⑦正义招摇一星，次北斗杓端，主胡兵也。占：角变，则兵革大行。
<br>
<br>　　注⑧索隐力角反。荦荦，大事分明也。</span>
<br>
<br>　　夫自汉之为天数者，星则唐都，气则王朔，占岁则魏鲜。故甘、石历五星法，唯独
荧惑有反逆行；逆行所守，及他星逆行，日月薄蚀，①皆以为占。
<br>
<br>　　<span style="font-size:10.5pt;color:'004060'">注①集解孟康曰：“日月无光曰薄。京房易传曰‘日赤黄为薄’。或曰不交而蚀曰
薄。”韦昭曰：“气往迫之为薄，亏毁为蚀。”</span>
<br>
<br>　　余观史记，考行事，百年之中，五星无出而不反逆行，反逆行，尝盛大而变色；日月薄蚀，行南北有时：此其大度也。故紫宫、①房心、②权衡、③咸池、④虚危⑤列宿部星，⑥此天之五官坐位也，为经，不移徙，大小有差，阔狭有常。⑦水、火、
金、木、填星，⑧此五星者，天之五佐，⑨为*(经)*纬，见伏有时，⑩所过行赢缩有度。
<br>
<br>　　<span style="font-size:10.5pt;color:'004060'">注①正义中宫也。
<br>
<br>　　注②正义东宫也。
<br>
<br>　　注③正义南宫也注④正义西宫也。
<br>
<br>　　注⑤正义北宫也。
<br>
<br>　　注⑥正义五官列宿部内之星也
<br>
<br>　　注⑦集解孟康曰：“阔狭，若三台星相去远近。”
<br>
<br>　　注⑧集解徐广曰：“木、火、土三星若合，是谓惊位绝行。”
<br>
<br>　　注⑨正义言水、火、金、木、土五星佐天行德也。
<br>
<br>　　注⑩正义五星行南北为经，东西为纬也。</span>
<br>
<br>　　日变修德，月变省刑，星变结和。凡天变，过度乃占。国君强大，有德者昌；羽小，饰诈者亡。太上修德，其次修政，其次修救，其次修禳，正下无之。夫常星之变希见，而三光之占亟用。日月晕适，①云风，此天之客气，其发见亦有大运。然其
与政事俯仰，最近*(大)**[天]*人之符。此五者，天之感动。
<br>
<br>　　为天数者，必通三五。②终始古今，深观时变，察其精粗，则天官备矣。
<br>
<br>　　<span style="font-size:10.5pt;color:'004060'">注①集解徐广曰：“适者，灾变咎征也。”李斐曰：“适，见灾于天。刘向以为日、
月蚀及星逆行，非太平之常。自周衰以来，人事多乱，故天文应之遂变耳。”S案：孟
康曰“晕，日旁气也。适，日之将食，先有黑气之变”。
<br>
<br>　　注②索隐案：三谓三辰，五谓五星。</span>
<br>
<br>　　苍帝行德，天门为之开。①赤帝行德，天牢为之空。②黄帝行德，天夭为之起。③
风从西北来，必以庚、辛。一秋中，五至，大赦；三至，小赦。白帝行德，以正月二十
日、二十一日，月晕围，常大赦载，谓有太阳也。一曰：④白帝行德，毕、昴为之围。
围三暮，德乃成；⑤不三暮，及围不合，德不成。
<br>
<br>　　二曰：以辰围，不出其旬。黑帝行德，天关为之动。⑥天行德，天子更立年；⑦不德，风雨破石。三能、三衡者，天廷也。⑧客星出天廷，有奇令。
<br>
<br>　　<span style="font-size:10.5pt;color:'004060'">注①索隐案：谓王者行春令，布德泽，被天下，应灵威仰之帝，而天门为之开，以
发德化也。天门，即左右角闲也。正义为，于伪反，下同。苍帝，东方灵威仰之帝也。
春，万物开发，东作起，则天发其德化，天门为之开也。
<br>
<br>　　注②索隐亦谓王者行德，以应火精之帝。谓举大礼，封诸侯之地，则是赤帝行德。
夏阳，主舒散，故天牢为之空，则人主当赦宥也。正义赤帝，南方赤吓之帝也。夏万
物茂盛，功作大兴，则天施德惠，天牢为之空虚也。天牢六星，在北斗魁下，不对中台，
主秉禁暴，亦贵人之牢也。
<br>
<br>　　注③正义黄帝，中央含枢纽之帝。季夏万物盛大，则当大赦，含养k品也。
<br>
<br>　　注④索隐一曰，二曰，案谓星家之异说，太史公兼记之耳。
<br>
<br>　　注⑤正义白帝，西方白招矩之帝也。秋万物咸成，则晕围毕、昴三暮，帝德乃成也。
<br>
<br>　　注⑥正义黑帝，北方K光纪之帝也。冬万物闭藏，为之动，为之开闭也。天关一星，
在五车南，毕西北，为天门，日、月、五星所道，主边事，亦为限隔内外，障绝往来，
禁道之作违者。占：芒，角，有兵起；五星守之，主贵人多死也。
<br>
<br>　　注⑦索隐案：天，谓北极，紫微宫也。言王者当天心，则北辰有光耀，是行德也。
北辰光耀，则天子更立年也。
<br>
<br>　　注⑧索隐上云“南宫朱鸟，权衡，衡，太微，三光之廷”，则三衡者即太微也。
<br>
<br>　　其谓之三者，为日、月、五星也。然斗第六第五星亦名衡，又参三星亦名衡，然并
不为天廷也。正义晋书天文志云：“三台，主开德宣符也，所以和阴阳而理万物也。三
衡者，北斗魁四星为璇玑，杓三星为玉衡，人君之象，号令主也。又太微，天子宫庭也。太微为衡，衡主平也，为天庭理，法平辞理也。”案：言三台、三衡者，皆天帝之庭，号令舒散平理也，故言三台、三衡。言若有客星出
三台、三衡之廷，必有奇异教令也。</span>
<br>
<br>　　【索隐述赞】在天成象，有同影响。观文察变，其来自往。天官既书，太史攸掌。
云物必记，星辰可仰。盈缩匪E，应验无爽。至哉玄监，云谁欲幔

</span></td>
  </tr>
<tr><td align=center><a href="index.htm"><span style="font-size:12pt; color: #2895C3; letter-spacing: 1px; line-height: 25px;">返&nbsp;&nbsp;回</span></a>&nbsp;&nbsp;&nbsp;&nbsp;<a href="028.htm"><span style="font-size:12pt; color: #2895C3; letter-spacing: 1px; line-height: 25px;">下一页</span></a></td></tr>
</table>
</center></div>
<div align="center"><center>
<table border=0 width=100% cellspacing=0 cellpadding=0>

<tr>
 <td  align='center'style="font-size: 11.5pt"><hr width="85%" size="1" 
 color="#CBE2EC"><a href="http://www.my285.com/">梦远书城(<font face="华文新魏">my285.com</font>)</a></td></tr></table>
</center></div>
<div align="center">
<script src="http://www.my285.com/41tf/gdx.js"></script>
<script src="http://www.my285.com/41tf/wd.js"></script></div>


<center><script src="../../41tf/WB.js"></script></center>
<script src="../../41tf/wdp.js"></script>
<script src="../../41tf/wdt.js"></script>
<div style='display:"none"'><script src="../../41tf/tj.js"></script></div>

</body>

<!-- Mirrored from www.my285.com/shishu/shiji/027b.htm by HTTrack Website Copier/3.x [XR&CO'2007], Thu, 21 Mar 2013 05:04:16 GMT -->
</html>
