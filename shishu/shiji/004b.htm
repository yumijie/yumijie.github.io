<html>

<!-- Mirrored from www.my285.com/shishu/shiji/004b.htm by HTTrack Website Copier/3.x [XR&CO'2007], Thu, 21 Mar 2013 05:04:11 GMT -->
<head>
<meta http-equiv="Content-Type" content="text/html; charset=gb2312">
<title>梦远书城_史记(集注本) </title>
<link rel="stylesheet" href="images/wyt.css">

</head>
<center><script src="http://www.my285.com/41tf/DH1.js"></script></center>
<table border="0" width="100%" cellspacing="0" cellpadding="0" background="../../41tf/bj1.gif">
<tr><td align="center">
<script src="../../41tf/DH0.js"></script></td></tr></table>
<center><script src="../../41tf/DH.js"></script></center>
<div align="center">
<script src="http://www.my285.com/41tf/dd.js"></script>
<script src="http://www.my285.com/41tf/gds.js"></script></div><body bgcolor="#f7f7e7" topmargin="2" leftmargin="0" rightmargin="0" 
bottommargin="0">

<div align="center"><img src="images/logo.gif" width="165" height="41"></div>
<div align="center"><hr color="#CBE2EC" width=85%></div>
<div align=center><table width=85%>
   <tr><td align=right style="font-size:12pt; color: #2895C3; letter-spacing: 1px; line-height: 25px;">卷四&nbsp;&nbsp;周本纪　第四 
</span></td></tr></table></div><p>
<div align="center"><center>
<table border="0" width="85%">
  <tr>
    <td style="font-size:12pt; line-height: 150%;"><br>
<br>　　诸侯有不睦者，甫侯言于王，作修刑辟。①王曰：“吁，来！有国有土，告汝祥刑。
②在今尔安百姓，何择非其人，③何敬非其刑，何居非其宜与？④两造具备，⑤师听五
辞。⑥五辞简信，正于五刑。⑦五刑不简，正于五罚。⑧五罚不服，正于五过。⑨五过
之疵，官狱内狱，阅实其罪，⑩惟钧其过。⑾五刑之疑有赦，五罚之疑有赦，其审克之。
⑿简信有，惟讯有稽。⒀无简不疑，共严天威。⒁黥辟疑赦，其罚百率，⒂阅实其罪。
劓辟疑赦，其罚倍洒，⒃阅实其罪。膑辟疑赦，其罚倍差，⒄阅实其罪。宫辟疑赦，
其罚五⒅百率，阅实其罪。大辟疑赦，其罚千率，阅实其罪。墨罚之属千，劓罚之属千，
膑罚之属五百，宫罚之属三百，大辟之罚其属二百：五刑之属三千。”命曰甫刑。
<br>
<br>　　<span style="font-size:10.5pt;color:'004060'">注①集解郑玄曰：“书说云周穆王以甫侯为相。”
<br>
<br>　　注②集解孔安国曰：“告汝善用刑之道也。”
<br>
<br>　　注③集解王肃曰：“训以安百姓之道，当何所选择乎？非当选择贤人乎？”
<br>
<br>　　注④集解孔安国曰：“当何所敬，非唯五刑乎？当何所居，非唯及世轻重所宜乎？”
<br>
<br>　　注⑤集解徐广曰：“造，一作‘遭’。”
<br>
<br>　　注⑥集解孔安国曰：“两谓囚证。造，至也。两至具备，则狱官听其入五刑辞。”
正义汉书刑法志云：“五听，一曰辞听，二曰色听，三曰气听，四曰耳听，五曰目听。”
周礼云“辞不直则言繁，目不直则视g，耳不直则对答惑，色不直则貌赧，气不直则数
喘”也。
<br>
<br>　　注⑦集解孔安国曰：“五辞简核，信有罪验，则正之于五刑矣。”
<br>
<br>　　注⑧集解孔安国曰：“不简核。谓不应五刑，当正五罚，出金赎罪也。”
<br>
<br>　　注⑨集解孔安国曰：“不服，不应罚也。正于五过，从赦免之。”
<br>
<br>　　注⑩集解孔安国曰：“使与罚名相当。”索隐按：吕刑云“惟官，惟反，惟内，惟
货，惟来”，今此似阙少，或从省文。
<br>
<br>　　注⑾集解马融曰：“以此五过出入人罪，与犯法者等。”
<br>
<br>　　注⑿集解孔安国曰：“刑疑赦从罚，罚疑赦从免，其当清察，能得其理也。”
<br>
<br>　　注⒀集解孔安国曰：“简核诚信，有合心，惟察其貌，有所考合，重之至也。”
索隐讯，依尚书音貌也。
<br>
<br>　　注⒁集解孔安国曰：“无简核诚信，不听治其狱，当严敬天威，无轻用刑。”
<br>
<br>　　注⒂集解徐广曰：“率即锾也，音刷。”孔安国曰：“六两曰锾。锾，黄铁也。”
索隐锾，黄铁。锊亦六两，故马融曰“锊，量名，与吕刑锾同”。旧本“率”亦作“选”。
<br>
<br>　　注⒃集解徐广曰：“一作‘蓰’。五倍曰蓰。”孔安国曰：“倍百为二百锾也。”
<br>
<br>　　索隐洒音戾。蓰音所解反。
<br>
<br>　　注⒄集解马融曰：“倍二百为四百锾也。差者，又加四百之三分一，凡五百三十三
三分一也。”正义倍中之差，二百去三分一，合三百三十三锾二两也。
<br>
<br>　　宫刑，其罚五百，膑刑既轻，其数岂加？故孔p马之说非也。
<br>
<br>　　注⒅集解徐广曰：“一作‘六’。”</span>
<br>
<br>　　穆王立五十五年，崩，子共王扈立。①共王游于泾上，密康公从，②有三女e之。
其母曰：“必致之王。③夫兽三为k，人三为，女三为粲。王田不取k，④公行不下
，⑤王御不参一族。⑥夫粲，美之物也。以美物归女，而何德以堪之？王犹不堪，
况尔之小丑乎！小丑备物，终必亡。”康公不献，一年，共王灭密。共王崩，子懿王
立。⑦懿王之时，王室遂衰，诗人作刺。⑧
<br>
<br>　　<span style="font-size:10.5pt;color:'004060'">注①索隐系本作“伊扈”。
<br>
<br>　　注②集解韦昭曰：“康公，密国之君，姬姓也。”正义括地志云：“阴密故城在泾
州鹑觚县西，东接县城，故密国也。”
<br>
<br>　　注③集解列女传曰：“康公母，姓隗氏。”
<br>
<br>　　注④正义曹大家云：“k，，粲，皆多之名也。田猎得三兽，王不尽收，以其害
深也。”
<br>
<br>　　注⑤正义曹大家云：“公，诸侯也。公之所行与人共议也。”
<br>
<br>　　注⑥集解韦昭云：“御，妇官也。参，三也。一族，一父子也。故取侄娣以备三，
不参一族之女也。”
<br>
<br>　　注⑦索隐系本作“坚”。
<br>
<br>　　注⑧索隐宋忠曰：“懿王自镐徙都犬丘，一曰废丘，今槐里是也。时王室衰，始作
诗也。”</span>
<br>
<br>　　懿王崩，共王弟辟方立，是为孝王。孝王崩，诸侯复立懿王太子燮，是为夷王。 ①
<br>
<br>　　<span style="font-size:10.5pt;color:'004060'">注①正义纪年云：“三年，致诸侯，烹齐哀公于鼎。”帝王世纪云“十六年崩”也。</span>
<br>
<br>　　夷王崩，子厉王胡立。厉王即位三十年，好利，近荣夷公。大夫芮良夫①谏厉王曰：
“王室其将卑乎？夫荣公好专利而不知大难。夫利，百物之所生也，天地之所载也，而
有专之，其害多矣。天地百物皆将取焉，何可专也？所怒甚多，不备大难。以是教王，
王其能久乎？夫王人者，将导利而布之上下者也。使神人百物无不得极，②犹日怵惕惧
怨之来也。故颂曰‘思文后稷，克配彼天，立我蒸民，莫匪尔极’。大雅曰‘陈锡载周’。
③是不布利而惧难乎，故能载周以至于今。今王学专利，其可乎？匹夫专利，犹谓之盗，
王而行之，其归鲜矣。荣公若用，周必败也。”厉王不听，卒以荣公为卿士，用事。
<br>
<br>　　<span style="font-size:10.5pt;color:'004060'">注①正义芮伯也。
<br>
<br>　　注②集解韦昭曰：“极，中也。”
<br>
<br>　　注③集解唐固曰：“言文王布锡施利，以载成周道也。”</span>
<br>
<br>　　王行暴虐侈傲，国人谤王。召公谏曰：①“民不堪命矣。”王怒，得]巫，②使监
谤者，③以告则杀之。其谤鲜矣，诸侯不朝。三十四年，王益严，国人莫敢言，道路以
目。④厉王喜，告召公曰：“吾能弭谤矣，乃不敢言。”召公曰：“是鄣之也。防民之
口，甚于防水。水壅而溃，伤人必多，民亦如之。是故为水者决之使导，为民者宣之使
言。故天子听政，使公卿至于列士献诗，⑤瞽献曲，⑥史献书，⑦师箴，⑧瞍赋，⑨蒙
诵，⑩百工谏，庶人传语，⑾近臣尽规，⑿亲戚补察，⒀瞽史教诲，⒁耆艾修之，⒂而
后王斟酌焉，是以事行而不悖。民之有口也，犹土之有山川也，财用于是乎出：犹其有
原隰衍沃也，⒃衣食于是乎生。口之宣言也，善败于是乎兴。行善而备败，所以产财用
衣食者也。夫民虑之于心而宣之于口，成而行之。若壅其口，其与能几何？”王不听。
于是国莫敢出言，三年，乃相与畔，袭厉王。厉王出奔于彘。⒄
<br>
<br>　　<span style="font-size:10.5pt;color:'004060'">注①集解韦昭曰：“召康公之后穆公虎，为王卿士也。”
<br>
<br>　　注②集解韦昭曰：“]国之巫也。”
<br>
<br>　　注③正义监音口衔反。监，察也。以巫人神灵，有谤毁必察也。
<br>
<br>　　注④集解韦昭曰：“以目相_而已。”
<br>
<br>　　注⑤正义上诗风刺。
<br>
<br>　　注⑥集解韦昭曰：“曲，乐曲。”
<br>
<br>　　注⑦正义史，太史也。上书谏。
<br>
<br>　　注⑧正义音针。师，乐太师也。上箴戒之文。
<br>
<br>　　注⑨集解韦昭曰：“无眸子曰瞍。赋公卿列士所献诗也。”
<br>
<br>　　注⑩集解韦昭曰：“有眸子而无见曰蒙。周礼蒙主弦歌，讽诵箴谏之语也。”
<br>
<br>　　注⑾集解韦昭曰：“庶人卑贱，见时得失，不得达，传以语王。”正义传音逐缘反。
庶人微贱，见时得失，不得上言，乃在街巷相传语。
<br>
<br>　　注⑿集解韦昭曰：“近臣，骖仆之属。”
<br>
<br>　　注⒀正义言亲戚补王过失，及察是非也。
<br>
<br>　　注⒁集解韦昭曰：“瞽，乐太师。史，太史也。”
<br>
<br>　　注⒂集解韦昭曰：“耆艾，师傅也。修理瞽史之教，以闻于王。”
<br>
<br>　　注⒃集解唐固曰：“下平曰衍，有溉曰沃。”
<br>
<br>　　注⒄集解韦昭曰：“彘，晋地，汉为县，属河东，今曰永安。”正义括地志云：
“晋州霍邑县本汉彘县，后改彘曰永安。从ze晋也。”</span>
<br>
<br>　　厉王太子静匿召公之家，国人闻之，乃围之。召公曰：“昔吾骤谏王，王不从，以
及此难也。今杀王太子，王其以我为雠而怼怒乎？夫事君者，险而不雠怼，①怨而不怒，
况事王乎！”乃以其子代王太子，太子竟得脱。
<br>
<br>　　<span style="font-size:10.5pt;color:'004060'">注①集解韦昭曰：“在危险之中。”</span>
<br>
<br>　　召公p周公二相行政，号曰“共和”。①共和十四年，厉王死于彘。太子静长于召
公家，二相乃共立之为王，是为宣王。宣王即位，二相辅之，修政，法文p武p成p康
之遗风，诸侯复宗周。十二年，鲁武公来朝。
<br>
<br>　　<span style="font-size:10.5pt;color:'004060'">注①索隐共音如字。若汲纪年则云“共伯和干王位”。共音恭。共，国；伯，爵；
和，其名；干，篡也。言共伯摄王政，故云“干王位”也。正义共音巨用反。韦昭云：
“彘之乱，公卿相与和而修政事，号曰共和也。”鲁连子云：“]州共城县本周共伯之
国也。共伯名和，好行仁义，诸侯贤之。周厉王无道，国人作难，王e子于彘，诸侯奉
和以行天子事，号曰‘共和’元年。十四年，厉王死于彘，共伯使诸侯奉王子靖为宣王，
而共伯复归国于]也。”世家云：“厘侯十三年，周厉王出e于彘，共和行政焉。二十
八年，周宣王立。四十二年，厘侯卒，太子共伯余立为君。共伯弟和袭攻共伯于墓上，
共伯入厘侯羡自杀，]人因葬厘侯旁，谥曰共伯，而立和为]侯，是为武公。”按：此
文共伯不得立，而和立为武公。武公之立在共伯卒后，年岁又不相当，年表亦同，明纪
年及鲁连子非也。</span>
<br>
<br>　　宣王不修籍于千亩，①虢文公谏曰②不可，③王弗听。三十九年，战于千亩，④王
师败绩于姜氏之戎。⑤
<br>
<br>　　<span style="font-size:10.5pt;color:'004060'">注①正义应劭云：“古者天子耕籍田千亩，为天下先。”瓒曰：“籍，蹈籍也。”
<br>
<br>　　按：宣王不修亲耕之礼也。
<br>
<br>　　注②集解贾逵曰：“文公，文王母弟虢仲之后，为王卿士也。”韦昭曰：“文公，
虢叔之后，西虢也。宣王都镐，在畿内也。”正义括地志云：“虢故城在岐州陈仓县东
*(西)**④*十里。”又云：“千亩原在晋州岳阳县北九十里也。”
<br>
<br>　　注③索隐国语曰：“虢文公谏曰‘夫人之大事在农，上帝之粢盛于是乎出，人之繁
庶于是乎生，事之共给于是乎在’。”事具载国语。
<br>
<br>　　注④索隐地名也，在西河介休县。
<br>
<br>　　注⑤集解韦昭曰：“西夷别种，四岳之后也。”</span>
<br>
<br>　　宣王既亡南国之师，乃料民于太原。①仲山甫谏曰：②“民不可料也。”
<br>
<br>　　宣王不听，卒料民。
<br>
<br>　　<span style="font-size:10.5pt;color:'004060'">注①集解韦昭曰：“败于姜戎时所亡也。南国，江汉之闲。料，数也。”唐固曰：
“南国，南阳也。”
<br>
<br>　　注②正义毛苌云：“仲山甫，樊穆仲也。”括地志云：“汉樊县城在兖州瑕丘县西
南三十五里，古樊国，仲山甫所封也。”</span>
<br>
<br>　　四十六年，宣王崩，①子幽王宫ち。②幽王二年，西周三川皆震。③伯阳甫曰：
“周将亡矣。④夫天地之气，不失其序；若过其序，民乱之也。⑤阳伏而不能出，阴迫
而不能蒸，⑥于是有地震。今三川实震，是阳失其所而填阴也。⑦阳失而在阴，⑧原必
塞；原塞，国必亡。夫水土演而民用也。⑨土无所演，民乏财用，不亡何待！昔伊p洛
竭而夏亡，⑩河竭而商亡。⑾今周德若二代之季矣，其川原又塞，塞必竭。
<br>
<br>　　夫国必依山川，山崩川竭，亡国之征也。川竭必山崩。⑿若国亡不过十年，数之纪
也。⒀天之所弃，不过其纪。”是岁也，三川竭，岐山崩。
<br>
<br>　　<span style="font-size:10.5pt;color:'004060'">注①正义周春秋云：“宣王杀杜伯而无辜，后三年，宣王会诸侯田于圃，日中，杜
伯起于道左，衣朱衣冠，操朱弓矢，射宣王，中心折脊而死。”国语云：“杜伯射王于
z。”
<br>
<br>　　注②集解徐广曰：“一作‘生’。”
<br>
<br>　　注③集解徐广曰：“泾p渭p洛也。”S按：韦昭云“西周镐京地震动，故三川亦
动”。正义按：泾渭二水在雍州北。洛水一名漆沮，在雍州东北，南流入渭。
<br>
<br>　　此时以王城为东周，镐京为西周。
<br>
<br>　　注④集解韦昭曰：“伯阳父，周大夫也。”唐固曰：“伯阳父，周柱下史老子也。”
<br>
<br>　　注⑤集解韦昭曰：“过，失也。言民不敢斥王者也。”
<br>
<br>　　注⑥集解韦昭曰：“蒸，升也。阳气在下，阴气迫之，使不能升也。”
<br>
<br>　　注⑦集解韦昭曰：“为阴所镇笮也。”
<br>
<br>　　注⑧集解韦昭曰：“在阴下也。”
<br>
<br>　　注⑨集解韦昭曰：“水土气通为演。演犹润也。演则生物，民得用之。”
<br>
<br>　　注⑩集解韦昭曰：“禹都阳城，伊p洛所近也。”
<br>
<br>　　注⑾集解韦昭曰：“商人都]，河水所经也。”
<br>
<br>　　注⑿集解韦昭曰：“水泉不润，枯朽而崩也。”
<br>
<br>　　注⒀集解韦昭曰：“数起于一，终于十，十则更，故曰纪也。”</span>
<br>
<br>　　三年，幽王嬖爱镦Α＂镦ι子伯服，幽王欲废太子。太子母申侯女，而为后。
后幽王得镦Γ爱之，欲废申后，并去太子宜臼，以镦ξ后，以伯服为太子。周太史
伯阳读史记曰：②“周亡矣。”昔自夏后氏之衰也，有二神龙止于夏帝庭而言曰：“余，
镏二君。”③夏帝卜杀之与去之与止之，莫吉。
<br>
<br>　　卜请其k而藏之，乃吉。④于是布币而策告之，⑤龙亡而k在，椟而去之。 ⑥夏亡，传此器殷。殷亡，又传此器周。比三代，莫敢发之，至厉王之末，⑦发而观之。k流于庭，不可除。厉王使妇人裸而噪之。⑧k化为玄鼋，以入王后宫。⑨后宫
之童妾既龀而遭之，⑩既笄而孕，⑾无夫而生子，惧而弃之。宣王之时童女谣曰：“<img src="images/004a.bmp">
弧箕服，实亡周国。”⑿于是宣王闻之，有夫妇卖是器者，宣王使执而戮之。逃于道，
而见乡者后宫童妾所弃妖子⒀出于路者，⒁闻其夜啼，哀而收之，夫妇遂亡，e于铩
锶擞凶铮请入童妾所弃女子者于王⒂以赎罪。弃女子出于铮是为镦Α５庇耐跞年，
王之后宫见而爱之，生子伯服，竟废申后及太子，以镦ξ后，伯服为太子。⒃太
史伯阳曰：“祸成矣，无可奈何！”
<br>
<br>　　<span style="font-size:10.5pt;color:'004060'">注①索隐铮国名，夏同姓，姓姒氏。礼妇人称国及姓。其女是龙k妖子，为人所
收，锶四芍于王，故曰镦ΑＵ义括地志云：“锕故城在梁州锍窍囟二百步，古
锕也。”
<br>
<br>　　注②正义诸国皆有史以记事，故曰史记。
<br>
<br>　　注③集解虞翻曰：“龙自号镏二先君也。”
<br>
<br>　　注④集解韦昭曰：“k，龙所吐沫。沫，龙之精气也。”
<br>
<br>　　注⑤集解韦昭曰：“以简策之书告龙，而请其k也。”
<br>
<br>　　注⑥集解韦昭曰：“椟，匮也。”
<br>
<br>　　注⑦集解虞翻曰：“末年，王流彘之岁。”
<br>
<br>　　注⑧集解韦昭曰：“噪，呼也。”唐固曰：“k呼曰噪。”
<br>
<br>　　注⑨索隐亦作“W”，音元。玄W，E蜴也。
<br>
<br>　　注⑩集解韦昭曰：“毁齿曰龀。女七岁而毁齿也。”
<br>
<br>　　注⑾正义笄音鸡。礼记云：“女子许嫁而笄。”郑玄云：“笄，今簪。”
<br>
<br>　　注⑿集解韦昭曰：“山桑曰<img src="images/004a.bmp">。弧，弓也。箕，木名。服，矢房也。”
<br>
<br>　　注⒀集解徐广曰：“妖，一作‘夭’。夭，幼少也。”
<br>
<br>　　注⒁正义夫妇卖<img src="images/004a.bmp">弧者，宣王欲执戮之，遂逃于路，遇此妖子，哀而收之。
<br>
<br>　　注⒂正义国语云：“周幽王伐有铮锶艘镦ε焉，与虢石甫比也。”
<br>
<br>　　注⒃索隐左传所谓“携王奸命”是也。</span>
<br>
<br>　　镦Σ缓眯Γ幽王欲其笑万方，故不笑。幽王为烽燧①大鼓，有寇至则举烽火。诸
侯悉至，至而无寇，镦δ舜笮ΑＳ耐跛抵，为数举烽火。其后不信，诸侯益亦不至。
<br>
<br>　　<span style="font-size:10.5pt;color:'004060'">注①正义遂二音。昼日燃莹以望火烟，夜举燧以望火光也。莹，土鲁也。
<br>
<br>　　燧，炬火也。皆山上安之，有寇举之。</span>
<br>
<br>　　幽王以虢石父为卿，用事，国人皆怨。石父为人佞巧①善谀好利，王用之。
<br>
<br>　　又废申后，去太子也。申侯怒，与缯p②西夷犬戎攻幽王。幽王举烽火征兵，兵莫
至。遂杀幽王骊山下，③虏镦Γ尽取周赂而去。④于是诸侯乃即申侯而共立故幽王太
子宜臼，是为平王，以奉周祀。
<br>
<br>　　<span style="font-size:10.5pt;color:'004060'">注①集解徐广曰：“佞，一作‘谄’。”
<br>
<br>　　注②索隐缯，国名，夏同姓。正义缯，自陵反。国语云“缯，姒姓，夏禹后”。括地志云：“缯县在沂州承县，古侯国，禹后。”
<br>
<br>　　注③索隐在新丰县南，故骊戎国也。旧音黎。徐广音力知反。正义括地志云：“骊山在雍州新丰县南十六里。土地记云骊山即蓝田山。”按：骊山之阳即蓝田山。
<br>
<br>　　注④集解汲纪年曰：“自武王灭殷以至幽王，凡二百五十七年也。”正义按：汲书，晋咸和五年汲郡汲县发魏襄王，得古书册七十五卷。</span>
<br>
<br>　　平王立，东迁于雒邑，①辟戎寇。平王之时，周室衰微，诸侯强并弱，齐p楚p秦
p晋始大，政由方伯。②
<br>
<br>　　<span style="font-size:10.5pt;color:'004060'">注①正义即王城也。平王以前号东都，至敬王以后及战国为西周也。
<br>
<br>　　注②集解周礼曰：“九命作伯。”郑云：“长诸侯为方伯。”</span>
<br>
<br>　　四十九年，鲁隐公即位。
<br>
<br>　　五十一年，平王崩，太子泄父①蚤死，立其子林，是为桓王。桓王，平王孙也。
<br>
<br>　　<span style="font-size:10.5pt;color:'004060'">注①正义音甫。</span>
<br>
<br>　　桓王三年，郑庄公朝，桓王不礼。①五年，郑怨，与鲁易许田。许田，天子之用事
太山田也。②八年，鲁杀隐公，③立桓公。十三年，伐郑，④郑射伤桓王，桓王去归。
⑤
<br>
<br>　　<span style="font-size:10.5pt;color:'004060'">注①索隐在鲁隐公六年。
<br>
<br>　　注②索隐左传郑伯以璧假许田，卒易p。p是郑祀太山之田，许是鲁朝京师之汤沐
邑，有周公庙，郑以其近，故易取之。此云“许田天子用事太山田”，误。
<br>
<br>　　正义杜预云：“成王营王城，有迁都之志，故赐周公许田，以为鲁国朝宿之邑，后
世因而立周公别庙焉。郑桓公友，周宣王之母弟，封郑，有助祭泰山汤沐邑在p。郑以
天子不能复巡狩，故欲以p易许田，各从本国所近之宜也。恐鲁以周公别庙为疑，故云
已废泰山之祀，而欲为鲁祀周公，逊辞以求也。”括地志云：“许田在许州许昌县南四
十里，有鲁城，周公庙在城中。p田在沂州费县东南。”按：宛，郑大夫。
<br>
<br>　　注③正义子允令公子杀隐公也。
<br>
<br>　　注④索隐在鲁桓五年。
<br>
<br>　　注⑤索隐左传]葛之役，祝聃射王中肩是也。</span>
<br>
<br>　　二十三年，桓王崩，子庄王佗立。庄王四年，周公黑肩欲杀庄王而立王子克。①辛
伯告王，②王杀周公。③王子克e燕。④
<br>
<br>　　<span style="font-size:10.5pt;color:'004060'">注①集解贾逵曰：“庄王弟子仪也。”
<br>
<br>　　注②集解贾逵曰：“辛伯，周大夫也。”
<br>
<br>　　注③索隐左传曰：“初，子仪有宠于桓王，桓王属诸周公。辛伯谏曰：‘并后匹嫡，
两政耦国，乱之本也。’周公不从，故及于难。”然周公阿先王旨，自取诛夷，辛伯正
君臣之义，卒安王业，二卿优劣诚可识也。
<br>
<br>　　注④正义杜预云：“南燕，?姓也。”</span>
<br>
<br>　　十五年，庄王崩，子厘王①胡齐立。厘王三年，齐桓公始霸。
<br>
<br>　　<span style="font-size:10.5pt;color:'004060'">注①正义厘音僖。</span>
<br>
<br>　　五年，厘王崩，子惠王阆立。①惠王二年。初，庄王嬖姬姚，②生子颓，③颓有宠。
及惠王即位，夺其大臣园以为囿，④故大夫边伯等五人作乱，⑤谋召燕p]师，⑥伐惠
王。惠王e温，⑦已居郑之栎。⑧立厘王弟颓为王。乐及舞，⑨郑p虢君怒。四年，
郑与虢君伐杀王颓，⑩复入惠王。
<br>
<br>　　惠王十年，赐齐桓公为伯。
<br>
<br>　　<span style="font-size:10.5pt;color:'004060'">注①索隐系本名毋凉。正义谧作“毋凉”也。
<br>
<br>　　注②正义杜预云：“姚姓也。”
<br>
<br>　　注③索隐庄王子，厘王弟，惠王之叔父也。
<br>
<br>　　注④集解左传曰大臣，J国也。
<br>
<br>　　注⑤集解左传曰五人者，J国，边伯p詹父p子禽p祝跪也。
<br>
<br>　　注⑥正义南燕，滑州胙城。]，澶州]南也。
<br>
<br>　　注⑦正义左传云苏忿生十二邑，桓王夺苏子十二邑与郑，故苏子同五大夫伐惠王。
温，十二邑之一也。杜预云河内温县也。
<br>
<br>　　注⑧集解服虔曰：“栎，郑大都。”正义杜预云：“栎，今河南阳翟县也。”
<br>
<br>　　注⑨集解贾逵曰：“舞，皆舞六代之乐也。”
<br>
<br>　　注⑩正义贾逵云：“郑厉公突p虢公林父也。”</span>
<br>
<br>　　二十五年，惠王崩，子襄王郑立。襄王母蚤死，后母曰惠后。①惠后生叔带，②有
宠于惠王，襄王畏之。三年，叔带与戎p翟谋伐襄王，襄王欲诛叔带，叔带e齐。齐桓
公使管仲平戎于周，使隰朋平戎于晋。③王以上卿礼管仲。
<br>
<br>　　管仲辞曰：“臣贱有司也，有天子之二守国p高在。④若节春秋来承王命，何以礼
焉。⑤陪臣敢辞。”⑥王曰：“舅氏，余嘉乃勋，⑦毋逆朕命。”管仲卒受下卿之礼而
还。⑧九年，齐桓公卒。十二年，叔带复归于周。⑨
<br>
<br>　　<span style="font-size:10.5pt;color:'004060'">注①集解左传曰：“陈妫归于京师，实惠后也。”正义按：陈国，舜后，妫姓也。
<br>
<br>　　注②索隐惠王子，襄王弟，封于甘，故左传称甘昭公。正义惠王子，襄王弟，封之
于甘。括地志云：“故甘城在洛州河南县西南二十五里。左传云甘昭公，王子叔带也。
洛阳记云河南县西南二十五里，甘水出焉，北流入洛。山上有甘城，即甘公菜邑也。”
<br>
<br>　　注③集解服虔曰：“戎伐周，晋伐戎救周，故和也。”
<br>
<br>　　注④集解杜预曰：“国子，高子，天子所命为齐守臣，皆上卿也。”
<br>
<br>　　注⑤集解贾逵曰：“节，时也。”王肃曰：“春秋聘享之节也。”
<br>
<br>　　注⑥集解服虔曰：“陪，重也。诸侯之臣于天子，故曰陪臣。”
<br>
<br>　　注⑦集解贾逵曰：“舅氏，言伯舅之使也。”正义武王娶太公女为后，故呼舅氏，
远言之，我善汝有平戎之功勋。
<br>
<br>　　注⑧正义杜预云：“管仲不敢以职自高，卒受本位之礼也。”
<br>
<br>　　注⑨集解左传曰：“王召之。”</span>
<br>
<br>　　十三年，郑伐滑，①王使游孙p伯服请滑，②郑人囚之。郑文公怨惠王之入不与厉
公爵，③又怨襄王之与]滑，④故囚伯服。王怒，将以翟伐郑。
<br>
<br>　　富辰谏曰：⑤“凡我周之东徙，晋p郑焉依。子颓之乱，又郑之由定，今以小怨弃
之！”王不听。十五年，王降翟师以伐郑。王德翟人，将以其女为后。
<br>
<br>　　富辰谏曰：“平p桓p庄p惠皆受郑劳，王弃亲，亲翟，不可从。”王不听。十六年，
王绌翟后，翟人来诛，杀谭伯。⑥富辰曰：“吾数谏不从。如是不出，王以我为怼乎？”
乃以其属死之。
<br>
<br>　　<span style="font-size:10.5pt;color:'004060'">注①集解贾逵曰：“滑，姬姓之国。”S按：左传曰“滑人叛郑而服于]”也。
<br>
<br>　　正义杜预云滑国都费，河南缑氏县，为秦所灭，时属郑p晋，后属周。事在鲁厘公
二十年。括地志云：“缑氏故城本费城也，在洛州缑氏县*(南)*东二十五里也。”
<br>
<br>　　注②集解贾逵曰：“二子，周大夫。”
<br>
<br>　　注③集解服虔曰：“惠王以后之Q鉴与郑厉公，而独与虢公玉爵。”正义左传云：
“庄公二十一年，王巡虢狩，虢公为王宫于蚌，王与之酒泉，郑伯之享王，王以后之Q
鉴与之。虢公请器，王与之爵。郑伯由是怨王也。”杜预云：“后Q带而以镜为饰也。
爵，饮酒器也。蚌，地。酒泉，周邑。”
<br>
<br>　　注④集解服虔曰：“滑，小国，近郑，世世服从，而更违叛，郑师伐之，听命，后
自逵谕酰王以与]。”
<br>
<br>　　注⑤集解服虔曰：“富辰，周大夫。”
<br>
<br>　　注⑥集解唐固曰：“谭伯，周大夫原伯p毛伯也。”索隐按：国语亦云“杀谭”?而左传太叔之难，获周公忌父p原伯p毛伯，唐固据传文读“谭”为“原”，然春秋有谭，何妨此时亦仕王朝，预获被杀？国语既云“杀谭伯”，故太史公依之，不从左传说
也。</span>
<br>
<br>　　初，惠后欲立王子带，故以党开翟人，翟人遂入周。襄王出e郑，①郑居王于泛。
②子带立为王，取襄王所绌翟后与居温。③十七年，襄王告急于晋，晋文公纳王而诛叔
带。襄王乃赐晋文公鬯弓矢，为伯，以河内地与晋。④二十年，晋文公召襄王，襄王
会之河阳p践土，⑤诸侯毕朝，书讳曰“天王狩于河阳”。⑥
<br>
<br>　　<span style="font-size:10.5pt;color:'004060'">注①正义公羊传云：“王者无外，此其言出，何？不能事母也。”
<br>
<br>　　注②集解杜预曰U“郑南泛在襄城县南。”正义泛音凡。括地志云：“故泛城在许
州襄城县一里。左传云‘天王出居于郑，处于泛’是。”
<br>
<br>　　注③正义括地志云：“故温城在怀州温县西三十里，汉p晋为县，本周司寇苏忿生
之邑。左传云周与郑人苏忿生十二邑，温其一也。地理志云温县，故国，己姓，苏忿生
所封也。”
<br>
<br>　　注④正义贾逵云：“晋有功，赏之以地，杨樊p温p原p攒茅之田也。”
<br>
<br>　　注⑤集解贾逵曰：“河阳，晋之温也。践土，郑地名，在河内。”正义括地志云：
“故王宫在郑州荥泽县西北十五里王宫城中。左传云晋文公败楚于城濮，至于衡雍，作
王宫于践土也。”按：王城则所作在践土城内。东北隅有践土台，东去衡雍三十余里也。
<br>
<br>　　注⑥集解左传曰：“仲尼曰‘以臣召君，不可以训’，故书曰‘狩’。”</span>
<br>
<br>　　二十四年，晋文公卒。
<br>
<br>　　三十一年，秦穆公卒。
<br>
<br>　　三十二年，襄王崩，子顷王壬臣立。顷王六年，崩，子匡王班立。匡王六年，崩，
弟瑜立，是为定王。
<br>
<br>　　定王元年，楚庄王伐陆浑之戎，①次洛，使人问九鼎。王使王孙满应设以辞，②楚
兵乃去。十年，楚庄王围郑，郑伯降，已而复之。十六年，楚庄王卒。
<br>
<br>　　<span style="font-size:10.5pt;color:'004060'">注①集解地理志陆浑县属弘农郡。正义浑音魂。杜预云：“允姓之戎居陆浑，在秦
p晋西北，二国诱而徙之伊川，遂从戎号，今洛州陆浑县，取其号也。”后汉书云陆浑
戎自瓜州迁于伊川。
<br>
<br>　　左传云：“初，平王之东迁也，辛有适伊川，见被发而祭于野者，曰‘不及百年，
此其戎乎？其礼先亡矣’。”按：至僖公二十二年秋，秦p晋迁陆浑之戎于伊川，计至
辛有言，适百年也。括地志云：“故麻城谓之蛮中，在汝州梁县界。左传‘单浮余围蛮
氏’，杜预云‘城在河南新城东南，伊洛之戎陆浑蛮氏城也。俗以为麻蛮声相近故耳’。”
按：新城，今伊阙县是也。
<br>
<br>　　注②集解贾逵曰：“王孙满，周大夫也。”</span>
<br>
<br>　　二十一年，定王崩，子简王夷立。简王十三年，晋杀其君厉公，迎子周于周，立为
悼公。
<br>
<br>　　十四年，简王崩，子灵王泄心立。灵王二十四年，齐崔杼s其君庄公。
<br>
<br>　　二十七年，灵王崩，①子景王贵立。②景王十八年，后太子圣而蚤卒。二十年，景
王爱子朝，③欲立之，④会崩，⑤子丐之党与争立，国人立长子猛为王，子朝攻杀猛。
猛为悼王。晋人攻子朝而立丐，是为敬王。⑥
<br>
<br>　　<span style="font-size:10.5pt;color:'004060'">注①集解皇览曰：“灵王在河南城西南柏亭西周山上。盖以灵王生而有髭，而神，
故谥灵王。其，民祀之不绝。”
<br>
<br>　　注②索隐名贵。按国语景王二十一年铸大钱及无射，单穆公及泠州鸠各设辞以谏。
今此不言，亦其疏略耳。
<br>
<br>　　注③集解贾逵曰：“景王之长庶子。”
<br>
<br>　　注④正义左传云：“子朝用成周之宝沉于河，津人得诸河上。”杜预云：“祷河
求福也，自出水也。”按：河神不敢受故。
<br>
<br>　　注⑤集解皇览曰：“景王在洛阳太仓中。秦封吕不韦洛阳十万户，故大其城并围
景王也。”
<br>
<br>　　注⑥集解贾逵曰：“敬王，猛母弟。”</span>
<br>
<br>　　敬王元年，晋人入敬王，子朝自立，敬王不得入，居泽。①四年，晋率诸侯入敬王
于周，子朝为臣，②诸侯城周。十六年，子朝之徒复作乱，敬王e于晋。十七年，晋定
公遂入敬王于周。
<br>
<br>　　<span style="font-size:10.5pt;color:'004060'">注①集解贾逵曰：“泽邑，周地也。”
<br>
<br>　　注②集解春秋曰：“子朝e楚。”皇览曰：“子朝在南阳西鄂县。今西鄂晁氏自
谓子朝后也。”</span>
<br>
<br>　　三十九年，齐田常杀其君简公。
<br>
<br>　　四十一年，楚灭陈。孔子卒。
<br>
<br>　　四十二年，敬王崩，①子元王仁立。②元王八年，崩，子定王介立。③
<br>
<br>　　<span style="font-size:10.5pt;color:'004060'">注①集解徐广曰：“皇甫谧曰敬王四十四年，元己卯，崩壬戌也。”
<br>
<br>　　注②集解徐广曰：“世本云贞王介也。”
<br>
<br>　　注③集解徐广曰：“世本云元王赤也。”皇甫谧曰：“元王十一年癸未，三晋灭智
伯，二十八年崩，三子争立，立应为贞定王。”索隐系本云元王赤，皇甫谧云贞定王。
考据二文，则是元有两名，一名仁，一名赤。如史记，则元王为定王父，定王弃贞王也；
依系本，则元王是贞王子。必有一乖误。然此“定”当为“贞”，字误耳。岂周家有两
定王，代数又非远乎？皇甫谧见此，疑而不决，遂弥缝史记p系本之错谬，因谓为贞定
王，未为得也。</span>
<br>
<br>　　定王十六年，三晋灭智伯，分有其地。
<br>
<br>　　二十八年，定王崩，①长子去疾立，是为哀王。哀王立三月，弟叔袭杀哀王而自立，
是为思王。思王立五月，少弟嵬攻杀思王而自立，是为考王。此三王皆定王之子。
<br>
<br>　　<span style="font-size:10.5pt;color:'004060'">注①集解徐广曰：“皇甫谧曰贞定王十年，元癸亥，崩壬申。”</span>
<br>
<br>　　考王十五年，崩，①子威烈王午立。
<br>
<br>　　<span style="font-size:10.5pt;color:'004060'">注①集解徐广曰：“皇甫谧曰考哲王元辛丑，崩乙卯。”</span>
<br>
<br>　　考王封其弟于河南，①是为桓公，以续周公之官职。桓公卒，子威公代立。
<br>
<br>　　威公卒，子惠公代立，乃封其少子于巩②以奉王，号东周惠公。③
<br>
<br>　　<span style="font-size:10.5pt;color:'004060'">注①正义帝王世纪云：“考哲王封弟揭于河南，续周公之官，是为西周桓公。”
<br>
<br>　　按：自敬王迁都成周，号东周也。桓公都王城，号西周桓公。
<br>
<br>　　注②集解徐广曰：“惠公之子也。”正义巩音拱。郭缘生述征记巩县，周地，巩伯
邑。史记周显王二年西周惠公封少子班于巩，以奉王室，为东周惠公也。
<br>
<br>　　子武公，为秦所灭。
<br>
<br>　　注③索隐考王封其弟于河南，为桓公。卒，子威公立。卒，子惠公立。长子曰西周
公。又封少子于巩，乃袭父号曰东周惠公。于是有东西二周也。按：系本“西周桓公名
揭，居河南；东周惠公名班，居洛阳”是也。</span>
<br>
<br>　　威烈王二十三年，九鼎震。命韩p魏p赵为诸侯。
<br>
<br>　　二十四年，崩，①子安王骄立。是岁盗杀楚声王。
<br>
<br>　　<span style="font-size:10.5pt;color:'004060'">注①集解徐广曰：“皇甫谧曰元丙辰，崩己卯。”S案：宋衷曰“威烈王葬洛阳城
中东北隅”也。</span>
<br>
<br>　　安王立二十六年，崩，①子烈王喜立。烈王二年，周太史儋②见秦献公曰： ③“始周与秦国合而别，别五百载复合，④合十七岁而霸王者出焉。”⑤
<br>
<br>　　<span style="font-size:10.5pt;color:'004060'">注①集解皇甫谧曰：“安王元庚辰，崩乙巳。”
<br>
<br>　　注②索隐老子列传曰“儋弃老子”耳，又曰“非也”，验其年代是别人。正义幽王
时有伯阳甫。唐固曰：“伯阳甫，老子也。”按：幽王元年至孔子卒三百余年，孔子卒
后一百二十九年，儋见秦献公。然老子当孔子时，唐固说非也。
<br>
<br>　　注③正义秦本纪云献公十一年见，见后十五年，周显王致文武胙于秦孝公，是复合
时也。
<br>
<br>　　注④集解应劭曰：“周孝王封伯翳之后为侯伯，与周别五百载。至昭王时，西周君
臣自归受罪，献其邑三十六城，合也。”韦昭曰：“周封秦为始别，谓秦仲也。五百岁，
谓从秦仲至孝公强大，显王致伯，与之亲合也。”索隐按：周封非子为附庸，邑之秦，
号曰秦嬴，是始合也。及秦襄公始列为诸侯，是别之也。
<br>
<br>　　自秦列为诸侯，至昭王五十二年，西周君臣献邑三十六城以入于秦，凡五百一十六
年，是合也。云“五百”，举其大数。
<br>
<br>　　注⑤集解徐广曰：“从此后十七年而秦昭王立。”S案：韦昭曰“武王p昭王皆伯，
至始皇而王天下”。索隐霸王，谓始皇也。自周以邑入秦，至始皇初立，政由太后p
保至九年诛保正十七年。正义周始与秦国合者，谓周p秦俱黄帝之后，至非子未别
封，是合也。而别者，谓非子末年，周封非子为附庸，邑之秦，后二十九君，至秦孝公
二年五百载，周显王致文武胙于秦孝公，复与之亲，是复合也。合十七岁而霸王者出，
谓从秦孝公三年至十九年周显王致胙于秦孝公，是霸也。孝公子惠王称王，是王者出也。
然五百载者，非子生秦侯已下二十八君，至孝公二年，都合四百八十六年，兼非子邑秦
之后十四年，则成五百。</span>
<br>
<br>　　十年，烈王崩，弟扁立，①是为显王。显王五年，贺秦献公，献公称伯。九年，致
文武胙于秦孝公。②二十五年，秦会诸侯于周。二十六年，周致伯于秦孝公。三十三年，
贺秦惠王。三十五年，致文武胙于秦惠王。四十四年，秦惠王称王。③其后诸侯皆为王。④
<br>
<br>　　<span style="font-size:10.5pt;color:'004060'">注①正义扁，边典反。
<br>
<br>　　注②集解胙，肉也。左传曰：“王使宰孔赐齐侯胙，曰天子有事于文武。”
<br>
<br>　　注③正义秦本纪云惠王十三年，与韩p魏p赵并称王。
<br>
<br>　　注④索隐谓韩p魏p齐p赵也。</span>
<br>
<br>　　四十八年，显王崩，子慎靓王定立。慎靓王立六年，崩，子赧王延立。①王赧时东
西周分治。②王赧徙都西周。③
<br>
<br>　　<span style="font-size:10.5pt;color:'004060'">注①索隐皇甫谧云名诞。赧非谥，谥法无赧。正以微弱，窃a逃债，赧然X愧，故
号曰“赧”耳。又按：尚书中候以“赧”为“然”，郑玄云“然读曰赧”。
<br>
<br>　　王劭按：古音人扇反，今音奴板反。尔雅曰面X曰赧。
<br>
<br>　　注②索隐西周，河南也。东周，巩也。王赧微弱，西周与东分主政理，各居一都，
故曰东西周。按：高诱曰西周王城，今河南。东周成周，故洛阳之地。
<br>
<br>　　注③正义敬王从王城东徙成周，十世至王赧，从成周西徙王城，西周武公居焉。</span>
<br>
<br>　　西周武公①之共太子死，有五庶子，毋适立。司马翦②谓楚王曰：“不如以地资公
子咎，为请太子。”左成曰：③“不可。周不听，是公之知困而交疏于周也。④不如请
周君孰欲立，以微告翦，翦请令楚*(贺)**[资]*之以地。”
<br>
<br>　　果立公子咎为太子。⑤
<br>
<br>　　<span style="font-size:10.5pt;color:'004060'">注①集解徐广曰：“惠公之长子。”索隐按：战国策作东周武公。
<br>
<br>　　注②正义翦音子践反，楚臣也。
<br>
<br>　　注③正义楚臣也。
<br>
<br>　　注④正义言以地资公子咎请为太子，周若不许，是楚于周交益疏。
<br>
<br>　　注⑤正义楚命翦适周，讽周君欲立谁，以微言告于翦，翦令楚*(贺)**[资]*之以地，
周果立咎为太子也。此以上至“西周武公”，是楚令周立公子咎为太子也。</span>
<br>
<br>　　八年，秦攻宜阳，①楚救之。而楚以周为秦故，将伐之。②苏代为周说楚王曰：
“何以周为秦之祸也？③言周之为秦甚于楚者，欲令周入秦也，故谓‘周秦’也。④周
知其不可解，必入于秦，此为秦取周之精者也。⑤为王计者，周于秦因善之，不于秦亦
言善之，以疏之于秦。⑥周绝于秦，必入于郢矣。” ⑦
<br>
<br>　　<span style="font-size:10.5pt;color:'004060'">注①正义括地志云：“故韩城一名宜阳城，在洛州福昌县东十四里，韩宜阳县城
也。”
<br>
<br>　　注②索隐宜阳，韩地，秦攻而楚救之，周为韩出兵，而楚疑周为秦，因加兵伐周。
<br>
<br>　　注③索隐苏代为周说楚王，王何以道周为秦，周实不为秦也。今王责周道为秦，周
惧楚，必入秦，是为祸也。
<br>
<br>　　注④索隐周、秦相近，秦欲并周而外睦于周，故当时诸侯咸谓“周秦”。
<br>
<br>　　注⑤正义解音纪买反。代言周若知楚疑亲秦，其计定不可解免，周必亲于秦也。是
为秦取周精妙之计。
<br>
<br>　　注⑥正义代言为王计者，周亲秦，因而善之；周不亲，亦言善之。楚若善周，周必
疏于秦也。
<br>
<br>　　注⑦正义郢，楚都也。楚既亲周，秦必绝周亲楚矣。以上至“八年”，苏代说楚合
周。</span>
<br>
<br>　　秦借道两周之闲，①将以伐韩，周恐借之畏于韩，不借畏于秦。史厌②谓周君曰：
③“何不令人谓韩④公叔曰‘秦之敢绝周而伐韩者，信东周也。
<br>
<br>　　公何不与周地，发质使之楚’？⑤秦必疑楚不信周，是韩不伐也。又谓秦曰‘韩强
与周地，将以疑周于秦也，周不敢不受’。秦必无辞而令周不受，⑥是受地于韩而听于
秦。”⑦
<br>
<br>　　<span style="font-size:10.5pt;color:'004060'">注①正义上“借”音精夕反，下音子夜反。
<br>
<br>　　注②正义乌减反，又于点反。
<br>
<br>　　注③索隐周君，西周武公也。时王赧微弱，不主盟会，寄居西周耳。
<br>
<br>　　注④集解徐广曰：“一作‘何’。应劭*(曰)*氏姓注云以何姓为韩后。”
<br>
<br>　　注⑤正义质音竹利反。使音所吏反。质使，令公子及重臣等往楚为质，使秦疑楚，
又得不信周也。质平敌不相负也。
<br>
<br>　　注⑥正义又谓秦曰：“韩强与周地，令秦疑周亲韩，则周不敢不受，秦必无巧辞而
令周不敢*(不)*受韩地也。”
<br>
<br>　　注⑦索隐此史厌说韩，令与周地，使质于楚，令秦疑楚不信周，得不假道伐韩，而
犹听命于秦。</span>
<br>
<br>　　秦召西周君，西周君恶往，故令人谓韩王①曰：“秦召西周君，将以使攻王之南阳
也，王何不出兵于南阳？周君将以为辞于秦。②周君不入秦，秦必不敢u河而攻南阳矣。”③
<br>
<br>　　<span style="font-size:10.5pt;color:'004060'">注①索隐按：战国策云或人为周君谓魏王云者也。
<br>
<br>　　注②索隐高诱注战国策曰：“以魏兵在河南为辞，周君不往朝秦也。”
<br>
<br>　　注③正义南阳，今怀州也。杜预云在晋山南河北。以上至“秦召西周君”，是西周
君说韩令出兵河南谋秦也。</span>
<br>
<br>　　东周与西周战，韩救西周。或为东周说韩王曰：①“西周故天子之国，多名器重宝。
王案兵毋出，可以德东周，②而西周之宝必可以尽矣。”③
<br>
<br>　　<span style="font-size:10.5pt;color:'004060'">注①正义为音于伪反。乃或人为东周说韩王，令按兵无出，则周德韩矣。
<br>
<br>　　注②正义韩按兵不出伐东周，而东周甚韩之恩德也。
<br>
<br>　　注③正义韩出兵助西周，虽不攻东周，西周其佐助，宝器必尽归于韩。以上至
“东周与西周战”，是或人说韩令无救西周也。</span>
<br>
<br>　　王赧谓成君。楚围雍氏，①韩征甲与粟于东周，东周君恐，召苏代而告之。
<br>
<br>　　代曰：“君何患于是。臣能使韩毋征甲与粟于周，又能为君得高都。”②周君曰：
“子苟能，请以国听子。”代见韩相国曰：③“楚围雍氏，期三月也，今五月不能拔，
是楚病也。④今相国乃征甲与粟于周，是告楚病也。”韩相国曰：“善。使者已行矣。” ⑤代曰：“何不与周高都？”韩相国大怒曰：“吾毋征甲与粟于周亦已多矣，⑥何故与周高都也？”代曰：“与周高都，是周折而入于韩也，秦闻之必大怒忿周，即不通
周使，是以高都得完周也。曷为不与？”相国曰：“善。”果与周高都。 ⑦
<br>
<br>　　<span style="font-size:10.5pt;color:'004060'">注①集解徐广曰：“阳翟雍氏城也。战国策曰‘韩兵入西周，西周令成君辩说秦求
救’，当是说此事而脱误也。”索隐如徐此说，自合当改而注结之，不合与“楚围雍氏”
连注。正义雍音于恭反。括地志云：“故雍城在洛州阳翟县东北二十五里，故老云黄帝
臣雍父作杵臼所封也。”按：其地时属韩也。
<br>
<br>　　注②集解徐广曰：“今河南新城县高都城也。”索隐高诱云：“高都，韩邑，今属
上党也。”正义括地志云；“高都故城一名郜都城，在洛州伊阙县北三十五里。”
<br>
<br>　　注③集解汉书百官表曰：“相国，秦官。”S谓韩亦有相国，然则诸国共放秦也。
索隐相国，公仲侈也。
<br>
<br>　　注④正义谓楚兵弊弱也。
<br>
<br>　　注⑤索隐已，止也。
<br>
<br>　　注⑥正义言幸甚也。
<br>
<br>　　注⑦正义以上至“楚围雍氏”，是苏代为东周说韩，令不征甲而得高都。</span>
<br>
<br>　　三十四年，苏厉谓周君曰：“秦破韩、魏，扑师武，①北取赵蔺、离石者，②皆白
起也。
<br>
<br>　　是善用兵，又有天命。今又将兵出塞攻梁，③梁破则周危矣。君何不令人说白起乎？
曰‘楚有养由基者，善射者也。去柳叶百步而射之，百发而百中之。
<br>
<br>　　左右观者数千人，皆曰善射。有一夫立其旁，曰“善，可教射矣”。养由基怒，释
弓~剑，曰“客安能教我射乎”？客曰“非吾能教子支左诎右也。④夫去柳叶百步而射
之，百发而百中之，不以善息，⑤少焉气衰力倦，弓拨矢钩，一发不中者，百发尽息”。
⑥今破韩、魏，扑师武，北取赵蔺、离石者，公之功多矣。今又将兵出塞，过两周，倍
韩，攻梁，一举不得，前功尽弃。公不如称病而无出’。”⑦
<br>
<br>　　<span style="font-size:10.5pt;color:'004060'">注①集解徐广曰：“扑，一作‘仆’。战国策曰秦败魏将犀武于伊阙。”
<br>
<br>　　注②集解地理志曰西河郡有蔺、离石二县。正义蔺音力刃反。括地志云：“离石县，
今石州所理县也。”蔺近离石，皆赵二邑。
<br>
<br>　　注③正义谓伊阙塞也，在洛州南十九里。伊阙山今名钟山。郦元注水经云：“两山
相对，望之若阙，伊水历其闲，故谓之伊阙。”按：今谓之龙门，禹凿以通水也。
<br>
<br>　　注④索隐按：列女传云“左手如拒，右手如附枝，右手发之，左手不知，此射之道
也”。又越绝书曰“左手如附泰山，右手如抱婴儿”。
<br>
<br>　　注⑤索隐言不以其善而且停息。息，止也。
<br>
<br>　　注⑥索隐息犹弃。言并弃前善。
<br>
<br>　　注⑦正义以上至“三十四年”，是苏厉为周说白起无伐梁也。</span>
<br>
<br>　　四十二年，秦破华阳约。①马犯谓周君曰：“请令梁城周。”②乃谓梁王曰：“周王病若死，则犯必死矣。③犯请以九鼎自入于王，王受九鼎而图犯。”④梁王曰：“善。”遂与之卒，言戍周。⑤因谓秦王曰：“梁非戍周也，将伐周也。王试出兵
境以观之。”⑥秦果出兵。又谓梁王曰：⑦“周王病甚矣，犯请后可而复之。⑧今王使
卒之周，诸侯皆生心，后举事且不信。不若令卒为周城，以匿事端。”⑨梁王曰：“善。”
遂使城周。⑩
<br>
<br>　　<span style="font-size:10.5pt;color:'004060'">注①集解徐广曰；“一作‘厄’。”正义司马彪云：“华阳，亭名，在密县。秦昭
王三十三年，秦背魏约，使客卿胡伤击魏将芒卯华阳，破之。”六国年表云：“白起击魏华阳，芒卯走。”括地志云：“故华阳城在郑州管城县南四十里是。”
<br>
<br>　　按：马犯见秦破魏华阳约，惧周危，故谓“请梁城周”也。
<br>
<br>　　注②索隐华阳，地名。司马彪曰：“华阳，亭名，在密县。秦昭王三十三年，秦背
魏约，使客卿胡伤击魏将芒卯华阳，破之。”是马犯见秦破魏约，惧周危，故谓周君请
梁城周，而设诡计也。
<br>
<br>　　注③正义马犯，周臣也。乃说梁王曰，秦破魏华阳之军，去周甚近，周王忧惧国破，
犹身之重病，若死，则犯必死也。
<br>
<br>　　注④索隐图，谋也。犯谓梁王，我方入鼎于王，王当谋救援己也。
<br>
<br>　　注⑤正义戍，守也。周虽未入九鼎于梁，而梁信马犯矫言，遂与之卒，令守周。
<br>
<br>　　注⑥正义梁兵非戍周也，将渐伐周而取九鼎宝器，王若不信，试出师于境，以观梁
王之变也。
<br>
<br>　　注⑦正义马犯说秦，得秦出兵于境，又重归说梁王也。
<br>
<br>　　注⑧索隐按：战国策“甚”作“愈”。犯请后可而复之者，言王病愈，所图不遂，
请得在后有可之时以鼎入梁也。正义复音扶富反。复，重也。秦既破华阳军，今又出兵
境上，是周国病秦久矣。犯前请卒戍周，诸侯皆心疑梁取周，后可更重请益卒守周乎？
<br>
<br>　　注⑨索隐梁实图周九鼎，且外遣卒戍周和合。秦举兵欲侵周，梁不救周，是本无善
周之事，止是欲周危而取九鼎，故诸侯皆心不信梁矣。故不如匿事端，使卒为周城。正
义既诸侯生心，不如令卒便为筑城，以隐匿疑伐周之事端，绝诸侯不信之心。梁王遂使
城周，解诸侯之疑也。
<br>
<br>　　注⑩正义以上至“四十二年”，是马犯说梁王为周筑城也。</span>
<br>
<br>　　四十五年，周君之秦客谓周*(最)**[]*曰：①“公不若誉秦王之孝，因以应为太
后养地，②秦王必喜，是公有秦交。交善，周君必以为公功。交恶，劝周君入秦者必有
罪矣。”③秦攻周，而周牢角赝踉唬骸拔王计者不攻周。
<br>
<br>　　攻周，实不足以利，声畏天下。天下以声畏秦，必东合于齐。兵于周。合天下于
齐，则秦不王矣。天下欲秦，劝王攻周。秦与天下，则令不行矣。”④
<br>
<br>　　<span style="font-size:10.5pt;color:'004060'">注①索隐*(最)**[]*音词喻反，周之公子也。
<br>
<br>　　注②集解徐广曰：“地理志云应，今颍川父城县应乡是也。”索隐战国策作“原”。
<br>
<br>　　原，周地。太后，秦昭王母宣太后芈氏也。正义括地志云：“故应城，殷时应国，
在*(城)*父*[城]*。”按：应城此时属周。太后，秦昭王母宣太后芈氏。
<br>
<br>　　注③正义客谓周涝唬周君与秦交善，是乐功也。与秦交恶，劝周君入秦者周溃
今必得劝周君之罪也。以上至“四十五年”，是周客说周溃令周君以应入秦，得交善
而归也。
<br>
<br>　　注④正义令音力政反。秦欲攻周，周浪登卦唬周，天子之国，虽有重器名宝，土
地狭少，不足利秦国。王若攻之，乃有攻天子之声，而令天下以攻天于之声畏秦，使诸
侯归于齐，秦兵空于周，则秦不王矣。是天下欲秦，故劝王攻周，令秦受天下，
而令教命不行于诸侯矣。以上至“秦攻周”，是周浪登匾病</span>
<br>
<br>　　五十八年，三晋距秦。周令其相国之秦，以秦之轻也，还其行。①客谓相国曰：
“秦之轻重未可知也。②秦欲知三国之情。公不如急见秦王曰‘请为王听东方之变’，
秦王必重公。重公，是秦重周，周以取秦也；齐重，则固有周聚③以收齐：是周常不失
重国之交也。”④秦信周，发兵攻三晋。⑤
<br>
<br>　　<span style="font-size:10.5pt;color:'004060'">注①正义以秦轻易周相，故相国于是反归周也。
<br>
<br>　　注②正义言秦之轻相国重相国，亦未可知。
<br>
<br>　　注③集解徐广曰：“一作‘馈，酪喙胖聚字。”
<br>
<br>　　注④正义按：周聚事齐而和于齐周，故得齐重。今相国又得秦重，是相国收秦，周
聚收齐，周常不失大国之交也。
<br>
<br>　　注⑤正义三晋，韩、魏、赵也。以上至“五十八年”，是客说周相国，令报三国之
情，得秦重也。</span>
<br>
<br>　　五十九年，秦取韩阳城负黍，西周恐，倍秦，与诸侯约从，将天下锐师出伊阙
攻秦，令秦无得通阳城。秦昭王怒，使将军攻西周。西周君e秦，顿首受罪，
尽献其邑三十六，口三万。秦受其献，归其君于周。周君、王赧卒，周民遂东亡。秦取九鼎宝器，而迁西周公于<img src="http://www.my285.com/shishu/han/images/038w.bmp">狐。后七岁，秦庄让王灭东、西周。东、西周皆入秦，周既不祀。
<br>
<br>　　太史公曰：学者皆称周伐纣，居洛邑。综其实不然。武王营之，成王使召公卜居，居九鼎焉，而周复都丰、镐。至犬戎败幽王，周乃东徙于洛邑。所谓周公“葬我毕”毕在镐东南杜中。秦灭周。汉兴九十有余载，天子将封太山，东巡狩至河南，求周苗裔，封其后嘉三十里地，号曰周子南君，比列侯，以奉其先祭祀。
<br>
<br>　　</span></td>
  </tr>
<tr><td align=center><a href="index.htm"><span style="font-size:12pt; color: #2895C3; letter-spacing: 1px; line-height: 25px;">返&nbsp;&nbsp;回</span></a>&nbsp;&nbsp;&nbsp;&nbsp;<a href="005.htm"><span style="font-size:12pt; color: #2895C3; letter-spacing: 1px; line-height: 25px;">下一页</span></a></td></tr>
</table>
</center></div>
<div align="center"><center>
<table border=0 width=100% cellspacing=0 cellpadding=0>

<tr>
 <td  align='center'style="font-size: 11.5pt"><hr width="85%" size="1" 
 color="#CBE2EC"><a href="http://www.my285.com/">梦远书城(<font face="华文新魏">my285.com</font>)</a></td></tr></table>
</center></div>
<div align="center">
<script src="http://www.my285.com/41tf/gdx.js"></script>
<script src="http://www.my285.com/41tf/wd.js"></script></div>


<center><script src="../../41tf/WB.js"></script></center>
<script src="../../41tf/wdp.js"></script>
<script src="../../41tf/wdt.js"></script>
<div style='display:"none"'><script src="../../41tf/tj.js"></script></div>

</body>

<!-- Mirrored from www.my285.com/shishu/shiji/004b.htm by HTTrack Website Copier/3.x [XR&CO'2007], Thu, 21 Mar 2013 05:04:12 GMT -->
</html>
