<html>

<!-- Mirrored from www.my285.com/shishu/shiji/049.htm by HTTrack Website Copier/3.x [XR&CO'2007], Thu, 21 Mar 2013 03:59:38 GMT -->
<head>
<meta http-equiv="Content-Type" content="text/html; charset=gb2312">
<title>梦远书城_史记(集注本) </title>
<link rel="stylesheet" href="images/wyt.css">

</head>
<center><script src="http://www.my285.com/41tf/DH1.js"></script></center>
<table border="0" width="100%" cellspacing="0" cellpadding="0" background="../../41tf/bj1.gif">
<tr><td align="center">
<script src="../../41tf/DH0.js"></script></td></tr></table>
<center><script src="../../41tf/DH.js"></script></center>
<div align="center">
<script src="http://www.my285.com/41tf/dd.js"></script>
<script src="http://www.my285.com/41tf/gds.js"></script></div><body bgcolor="#f7f7e7" topmargin="2" leftmargin="0" rightmargin="0" 
bottommargin="0">

<div align="center"><img src="images/logo.gif" width="165" height="41"></div>
<div align="center"><hr color="#CBE2EC" width=85%></div>
<div align=center><table width=85%>
   <tr><td align=right style="font-size:12pt; color: #2895C3; letter-spacing: 1px; line-height: 25px;">卷四十九&nbsp;&nbsp;外戚世家　第十九
</span></td></tr></table></div><p>
<div align="center"><center>
<table border="0" width="85%">
  <tr>
    <td style="font-size:12pt; line-height: 150%;"><br>
<br>　　自古受命帝王及继体守文之君，①非独内德茂也，盖亦有外戚之助焉。②夏之兴也
以涂山，③而桀之放也以末喜。④殷之兴也以有唬⑤纣之杀也嬖妲己。⑥周之兴也以
姜原⑦及大任，⑧而幽王之禽也淫于镦Α＂峁室谆乾坤，诗始关雎，书美厘降，春秋
讥不亲迎。⑩夫妇之际，人道之大伦也。礼之用，唯婚姻为兢兢。夫乐调而四时和，阴
阳之变，万物之统也。⑾可不慎与？人能弘道，无如命何。甚哉，妃匹之爱，⑿君
不能得之于臣，⒀父不能得之于子，况卑下乎！既O合矣，或不能成子姓；⒁能成子姓
矣，或不能要其终：⒂岂非命也哉？孔子罕称命，盖难言之也。非通幽明之变，恶能⒃
识乎性命哉？
<br>
<br>　　<span style="font-size:10.5pt;color:'004060'">注①索隐按：继体谓非创业之主，而是嫡子继先帝之正体而立者也。守文犹守法也，
谓非受命创制之君，但守先帝法度为之主耳。
<br>
<br>　　注②索隐按：谓非独君德于内茂盛，而亦有贤后□外戚之亲以助教化。
<br>
<br>　　注③索隐韦昭云：“涂山，国名，禹所娶，在今九江。”应劭云：“九江当涂有禹
墟。大戴云‘禹娶涂山氏之女，谓之侨，侨产启’。”
<br>
<br>　　注④索隐国语“桀伐有施，有施人以妹喜女焉”，韦昭云“有施氏女，姓喜”。
<br>
<br>　　注⑤索隐韦昭云：“契母简狄，有还女。音嵩。”
<br>
<br>　　注⑥索隐国语“殷辛伐有苏氏，有苏氏以妲己女焉”。按：有苏，国也。己，姓也。
妲，字也。包恺云“妲音丁达反”。
<br>
<br>　　注⑦索隐系本云：“帝喾上□有邰氏之女，曰姜原。”郑玄笺诗云：“姜姓，名，
履大人迹而生后稷。”
<br>
<br>　　注⑧索隐按：大任，文王之母，故诗云“挚仲氏任”，毛*(诗)**[传]*云“挚国任
姓之中女也”。
<br>
<br>　　注⑨索隐国语曰：“幽王伐有铮有锶艘镦ε焉。”按：锸枪名，姒是其姓，
即龙k之子，锶擞而以女于幽王也。然此文自“夏之兴”至“镦Α苯允俏喝缍之母
词，见国语及列女传。
<br>
<br>　　注⑩索隐按：公羊“纪裂]来逆女，何以书？讥也，讥不亲迎也”。
<br>
<br>　　注⑾索隐以言若乐声调，能令四时和，而阴阳变，则能生万物，是阴阳即夫妇也。
夫妇道和而能化生万物。万物，人为之本，故云“万物之统”。
<br>
<br>　　注⑿索隐□音配，又如字。
<br>
<br>　　注⒀索隐以言夫妇亲爱之情，虽君父之尊而不夺臣子所好爱，使移其本意，是不能
得也。故曰“匹夫不可夺志”是也。
<br>
<br>　　注⒁索隐按：郑玄注礼记云“姓者，生也。子姓，谓孙也”。按即赵飞燕等是也。
<br>
<br>　　注⒂索隐按：谓有始不能要其终也。以言虽有子姓而意不能要终，如栗姬、]后等
皆是也。
<br>
<br>　　注⒃索隐上音乌。恶犹于何也。</span>
<br>
<br>　　太史公曰：秦以前尚略矣，其详靡得而记焉。汉兴，吕娥①为高祖正后，男为太
子。及晚节色衰爱弛，而戚夫人有宠，②其子如意几代太子者数矣。
<br>
<br>　　及高祖崩，吕后夷戚氏，诛赵王，而高祖后宫唯独无宠疏远者得无恙。③
<br>
<br>　　<span style="font-size:10.5pt;color:'004060'">注①集解徐广曰：“音况羽反。吕后姊字长也。”索隐吕后字，音况羽反。
<br>
<br>　　按：汉书吕后名雉。
<br>
<br>　　注②索隐汉书云得定陶戚姬。
<br>
<br>　　注③索隐尔雅云“恙，忧也”。一说，古者野居露宿，恙，噬人虫也，故人相恤云
“得无恙乎”。</span>
<br>
<br>　　吕后长女为宣平侯张敖妻，敖女为孝惠皇后。①吕太后以重亲故，欲其生子万方，
终无子，诈取后宫人子为子。及孝惠帝崩，天下初定未久，继嗣不明。
<br>
<br>　　于是贵外家，王诸吕以为辅，而以吕禄女为少帝后，欲连固根本牢甚，然无益也。
<br>
<br>　　<span style="font-size:10.5pt;color:'004060'">注①索隐按：皇甫谧云名嫣。</span>
<br>
<br>　　高后崩，合葬长陵。①禄、产等惧诛，谋作乱。大臣征之，天诱其统，②卒灭吕氏。
唯独置孝惠皇后居北宫。③迎立代王，是为孝文帝，奉汉宗庙。此岂非天邪？非天命孰能当之？
<br>
<br>　　<span style="font-size:10.5pt;color:'004060'">注①集解关中记曰：“高祖陵在西，吕后陵在东。汉帝后同茔，则为合葬，不合陵
也。诸陵皆如此。”
<br>
<br>　　注②集解徐广曰：“一作‘衷’。”
<br>
<br>　　注③索隐按：宫在未央北，故曰北宫。正义括地志云：“北宫在雍州长安县西北十
三里，与桂宫相近，在长安故城中。”</span>
<br>
<br>　　薄太后，父吴人，姓薄氏，秦时与故魏王宗家女魏媪通，①生薄姬，而薄父死山阴，
因葬焉。②
<br>
<br>　　<span style="font-size:10.5pt;color:'004060'">注①索隐媪音乌老反。然媪是妇人之老者通号，故赵太后自称媪，及王媪、刘媪之
属是也。
<br>
<br>　　注②索隐顾氏按墓记，在会稽县，县西北V山上今犹有兆域。V音庄洽反。</span>
<br>
<br>　　正义括地志云：“V山在越州会稽县西北三里，一名稷山。”V音庄洽反。及诸侯畔秦，魏豹立为魏王，而魏媪内其女于魏宫。媪之许负所相，相薄姬，云当生天子。是时项羽方与汉王相距荥阳，天下未有所定。豹初与汉击楚，及闻许负言，心
独喜，因背汉而畔，中立，更与楚连和。汉使曹参等击虏魏王豹，以其国为郡，而薄姬
输织室。豹已死，汉王入织室，见薄姬有色，诏内后宫，岁余不得幸。始姬少时，与管
夫人、赵子儿相爱，约曰：“先贵无相忘。”已而管夫人、赵子儿先幸汉王。汉王坐河
南宫成皋台，①此两美人相与笑薄姬初时约。汉王闻之，问其故，两人具以实告汉王。
汉王心惨然，怜薄姬，是日召而幸之。薄姬曰：“昨暮夜妾梦苍龙据吾腹。”高帝曰：
“此贵征也，吾为女遂成之。”一幸生男，是为代王。其后薄姬希见高祖。
<br>
<br>　　<span style="font-size:10.5pt;color:'004060'">注①索隐按：是河南宫之成皋台，汉书作“成皋灵台”。西征记云“武牢城内有高
祖殿，西南有武库”。正义括地志云：“洛州泛水县，古东虢州，故郑之制邑，汉之成
皋县也。”</span>
<br>
<br>　　高祖崩，诸御幸姬戚夫人之属，吕太后怒，皆幽之，不得出宫。而薄姬以希见故，
得出，从子之代，为代王太后。太后弟薄昭从如代。
<br>
<br>　　代王立十七年，高后崩。大臣议立后，疾外家吕氏强，皆称薄氏仁善，故迎代王，
立为孝文皇帝，而太后改号曰皇太后，弟薄昭封为轵侯。①
<br>
<br>　　<span style="font-size:10.5pt;color:'004060'">注①索隐按地理志，轵县在河内，恐地远非其封也。按：长安东有轵道亭，或当是
所封也。</span>
<br>
<br>　　薄太后母亦前死，葬栎阳北。于是乃追尊薄父为灵文侯，会稽郡置园邑三百家，长
丞已下吏奉守，寝庙上食祠如法。而栎阳北亦置灵文侯夫人园，如灵文侯园仪。薄太
后以为母家魏王后，早失父母，其奉薄太后诸魏有力者，于是召复魏氏，*(及尊)*赏赐
各以亲疏受之。薄氏侯者凡一人。
<br>
<br>　　薄太后后文帝二年，以孝景帝前二年崩，葬南陵。①以吕后会葬长陵，故特自起陵，
近孝文皇帝霸陵。②
<br>
<br>　　<span style="font-size:10.5pt;color:'004060'">注①索隐按：庙记云“在霸陵南十里，故谓南陵”。按：今在长安东核东东原上，
名曰少阴。在霸陵西南，故曰“东望吾子，西望吾夫”是也。正义括地志云：“南陵故
县在雍州万年县东南二十四里。汉南陵县，本薄太后陵邑。陵在东北，去县六里。”
<br>
<br>　　注②集解徐广曰：“霸陵县有轵道亭。”</span>
<br>
<br>　　窦太后，①赵之清河观津人也。②吕太后时，窦姬以良家子入宫侍太后。
<br>
<br>　　太后出宫人以赐诸王，各五人，窦姬与在行中。窦姬家在清河，欲如赵近家，请其
主遣宦者吏：③“必置我籍赵之伍中。”宦者忘之，误置其籍代伍中。
<br>
<br>　　籍奏，诏可，当行。窦姬涕泣，怨其宦者，不欲往，相强，乃肯行。至代，代王独
幸窦姬，生女嫖，④后生两男。而代王王后生四男。先代王未入立为帝而王后卒。及代
王立为帝，而王后所生四男更病死。孝文帝立数月，公卿请立太子，而窦姬长男最长，
立为太子。立窦姬为皇后，女嫖为长公主。其明年，立少子武为代王，已而又徙梁，是
为梁孝王。
<br>
<br>　　<span style="font-size:10.5pt;color:'004060'">注①索隐按：皇甫谧云名猗房。
<br>
<br>　　注②正义在冀州枣强县东北二十五里。
<br>
<br>　　注③正义谓宦者为吏，主发遣宫人也。
<br>
<br>　　注④索隐音疋消反。</span>
<br>
<br>　　窦皇后亲蚤卒，葬观津。①于是薄太后乃诏有司，追尊窦后父为安成侯，母曰安成
夫人。令清河置园邑二百家，长丞奉守，比灵文园法。
<br>
<br>　　<span style="font-size:10.5pt;color:'004060'">注①索隐按：挚虞注决录云“窦太后父少遭秦乱，隐身渔钓，坠泉而死。景帝立，
太后遣使者填父所坠渊，起大坟于观津城南，人闲号曰窦氏青山也”。</span>
<br>
<br>　　窦皇后兄窦长君，①弟曰窦广国，字少君。②少君年四五岁时，家贫，为人所略卖，
其家不知其处。传十余家，至宜阳，为其主入山作炭，*(寒)**[暮]*卧岸下百余人，岸
崩，尽压杀卧者，少君独得脱，不死。自卜数日当为侯，从其家之长安。③闻窦皇后新
立，家在观津，姓窦氏。广国去时虽小，识其县名及姓，又常与其姊采桑堕，用为符信，
上书自陈。窦皇后言之于文帝，召见，问之，具言其故，果是。又复问他何以为验？对
曰：“姊去我西时，与我决于传舍中，④丐沐沐我，⑤请食饭我，乃去。”于是窦后持
之而泣，泣涕交横下。侍御左右皆伏地泣，助皇后悲哀。乃厚赐田宅金钱，封公昆弟，
家于长安。⑥
<br>
<br>　　<span style="font-size:10.5pt;color:'004060'">注①索隐按：决录云建字长君。
<br>
<br>　　注②正义括地志云：“窦少君墓在冀州武邑县东南二十七里。”
<br>
<br>　　注③索隐谓从逐其宜阳之主人家，而皆往长安也。
<br>
<br>　　注④索隐决者，别也。传音转。传舍谓邮亭传置之舍。盖窦后初入宫时，别其弟于
传舍之中也。
<br>
<br>　　注⑤索隐丐音盖。丐者，乞也。沐，米潘也。谓后乞潘为弟沐。
<br>
<br>　　注⑥索隐按：公亦祖也，谓皇后同祖之昆弟，如窦婴即皇后之兄子之比，亦得家于
长安。故刘氏云“公昆弟谓广国等”。</span>
<br>
<br>　　绛侯p灌将军等曰：“吾属不死，命乃且县此两人。两人所出微，不可不为择师傅
宾客，又复效吕氏大事也。”于是乃选长者士之有节行者与居。窦长君p少君由此为退
让君子，不敢以尊贵骄人。
<br>
<br>　　窦皇后病，失明。文帝幸邯郸慎夫人p尹姬，皆毋子。孝文帝崩，孝景帝立，乃封
广国为章武侯。①长君前死，封其子彭祖为南皮侯。②吴楚反时，窦太后从昆弟子窦婴，
任侠自喜，将兵，以军功为魏其侯。③窦氏凡三人为侯。
<br>
<br>　　<span style="font-size:10.5pt;color:'004060'">注①索隐地理志县名，属勃海。正义括地志云：“沧州鲁城县。”
<br>
<br>　　注②索隐地理志县名，属勃海。正义括地志云：“故南皮城在沧州南皮县北四里，
汉南皮县也。”
<br>
<br>　　注③索隐地理志县名，属琅邪。</span>
<br>
<br>　　窦太后好黄帝p老子言，帝及太子诸窦不得不读黄帝p老子，尊其术。
<br>
<br>　　窦太后后孝景帝六岁*(建元六年)*崩，①合葬霸陵。遗诏尽以东宫金钱财物赐长公
主嫖。
<br>
<br>　　<span style="font-size:10.5pt;color:'004060'">注①索隐是当武帝建元六年，此文是也。而汉书作“元光”，误。</span>
<br>
<br>　　王太后，①槐里人，②母曰臧儿。臧儿者，故燕王臧荼孙也。臧儿嫁为槐里王仲妻，
生男曰信，与两女。③而仲死，臧儿更嫁长陵田氏，生男`、胜。
<br>
<br>　　臧儿长女嫁为金王孙妇，生一女矣，而臧儿卜筮之，曰两女皆当贵。因欲奇两女，
④乃夺金氏。金氏怒，不肯予决，乃内之太子宫。太子幸爱之，生三女一男。男方在身
时，王美人梦日入其怀。以告太子，太子曰：“此贵征也。”未生而孝文帝崩，孝景帝
即位，王夫人生男。⑤
<br>
<br>　　<span style="font-size:10.5pt;color:'004060'">注①索隐按：皇甫谧云名□。音志。
<br>
<br>　　注②索隐按：地理志右扶风槐里，本名废丘。正义括地志云：“犬丘故城一名槐里，
亦曰废丘，城在雍州始平县东南十里也。”
<br>
<br>　　注③索隐□后及儿也。
<br>
<br>　　注④索隐奇者，异之也。汉书作“倚”。倚者，依也。
<br>
<br>　　注⑤索隐即武帝也。汉武故事云“帝以乙酉年七月七月日生于猗兰殿”。</span>
<br>
<br>　　先是臧儿又入其少女儿，①儿生四男。②
<br>
<br>　　<span style="font-size:10.5pt;color:'004060'">注①索隐况羽反。
<br>
<br>　　注②索隐谓广川王越p胶东王寄p清河王乘p常山王舜也。</span>
<br>
<br>　　景帝为太子时，薄太后以薄氏女为□。及景帝立，立□曰薄皇后。皇后毋子，毋宠。
薄太后崩，废薄皇后。
<br>
<br>　　景帝长男荣，其母栗姬。栗姬，齐人也。立荣为太子。长公主嫖有女，欲予为□。
栗姬妒，而景帝诸美人皆因长公主见景帝，得贵幸，皆过栗姬，①栗姬日怨怒，谢长公
主，不许。长公主欲予王夫人，王夫人许之。长公主怒，而日谗栗姬短于景帝曰：“栗
姬与诸贵夫人幸姬会，常使侍者祝唾其背，挟邪媚道。”景帝以故望之。②
<br>
<br>　　<span style="font-size:10.5pt;color:'004060'">注①索隐过音戈。谓u之。
<br>
<br>　　注②索隐望犹责望，谓恨之也。</span>
<br>
<br>　　景帝尝体不安，心不乐，属诸子为王者于栗姬，曰：“百岁后，善视之。”栗姬怒，
不肯应，言不逊。景帝恚，心橹而未发也。①
<br>
<br>　　<span style="font-size:10.5pt;color:'004060'">注①索隐橐粝巍Ｏ挝胶抟病</span>
<br>
<br>　　长公主日誉王夫人男之美，景帝亦贤之，又有曩者所梦日符，计未有所定。王夫人
知帝望栗姬，因怒未解，阴使人趣大臣立栗姬为皇后。大行奏事①毕，曰：“‘子以母
贵，母以子贵’，②今太子母无号，宜立为皇后。”景帝怒曰：“是而所宜言邪！”遂案诛大行，而废太子为临江王。栗姬愈恚恨，不得见，以忧死。卒立王夫人为皇后，其男为太子，封皇后兄信为盖侯。③
<br>
<br>　　<span style="font-size:10.5pt;color:'004060'">注①索隐大行，礼官。行音衡。
<br>
<br>　　注②索隐此皆公羊传文。
<br>
<br>　　注③索隐地理志盖县属太山。</span>
<br>
<br>　　景帝崩，太子袭号为皇帝。尊皇太后母臧儿为平原君。①封田`为武安侯，②胜为
周阳侯。③
<br>
<br>　　<span style="font-size:10.5pt;color:'004060'">注①正义德州县也。
<br>
<br>　　注②索隐地理志县名，属魏郡。正义括地志云：“武安故城在洛州武安县西南七里，
六国时赵邑，汉武安县城也。”
<br>
<br>　　注③索隐地理志县名，属上郡。正义括地志云：“周阳故城在绛州闻喜县东二十九
里也。”</span>
<br>
<br>　　景帝十三男，一男为帝，十二男皆为王。而儿早卒，其四子皆为王。王太后长女
号日平阳公主，①次为南宫公主，②次为林虑公主。③
<br>
<br>　　<span style="font-size:10.5pt;color:'004060'">注①正义括地志云：“平阳故城□晋州城西面，今平阳故城东面也。城记云尧筑也。”
<br>
<br>　　注②正义南宫，冀州县也。
<br>
<br>　　注③索隐县名，属河内。本名隆虑，避殇帝讳，改名林虑。虑音庐。正义林虑，相
州县也。</span>
<br>
<br>　　盖侯信好酒。田`p胜贪，巧于文辞。王仲蚤死，葬槐里，追尊为共侯，置园邑二
百家。及平原君卒，从田氏葬长陵，置园比共侯园。而王太后后孝景帝十六岁，以元朔
四年崩，合葬阳陵。①王太后家凡三人为侯。
<br>
<br>　　<span style="font-size:10.5pt;color:'004060'">注①正义括地志云：“阳陵在雍州咸阳县东四十里。”</span>
<br>
<br>　　]皇后字子夫，生微矣。盖其家号曰]氏，①出平阳侯邑。②子夫为平阳主讴者。
武帝初□位，数岁无子。平阳主求诸良家子女十余人，饰置家。武帝祓③霸上还，因过
平阳主。主见所侍美人。上弗说。既饮，讴者进，上望见，独说]子夫。是日，武帝起
更衣，子夫侍尚衣轩中，得幸。④上还坐，O甚。
<br>
<br>　　赐平阳主金千斤。主因奏子夫奉送入宫。子夫上车，平阳主拊其背曰：“行矣，强
饭，勉之！□贵，无相忘。”入宫岁余，竟不复幸。武帝择宫人不中用者，斥出归之。
]子夫得见，涕泣请出。上怜之，复幸，遂有身，尊宠日隆。召其兄]长君弟青为侍中。
而子夫后大幸，有宠，凡生三女⑤一男。男名据。⑥
<br>
<br>　　<span style="font-size:10.5pt;color:'004060'">注①正义]青传云：“父郑季为吏，给事平阳侯家，与侯妾]媪通，生青，故冒]
氏。”
<br>
<br>　　注②集解徐广曰：“平阳侯曹寿尚平阳公主。”
<br>
<br>　　注③集解徐广曰：“三月上巳，临水祓除谓之禊。吕后本纪亦云‘三月祓还过轵道’。
盖与‘游’字相似，故或定之也。”索隐苏林音废，今亦音拂，谓祓禊之，游水自洁，
故曰祓除。
<br>
<br>　　注④正义尚，主也。于主衣车中得幸也。
<br>
<br>　　注⑤索隐按：谓诸邑p石邑及]长公主后封当利公主是。
<br>
<br>　　注⑥索隐□戾太子也。</span>
<br>
<br>　　初，上为太子时，娶长公主女为妃。立为帝，妃立为皇后，姓陈氏，①无子。
<br>
<br>　　上之得为嗣，大长公主有力焉，②以故陈皇后骄贵。闻]子夫大幸，恚，几死者数
矣。上愈怒。陈皇后挟妇人媚道，其事颇觉，于是废陈皇后，③而立]子夫为皇后。
<br>
<br>　　<span style="font-size:10.5pt;color:'004060'">注①索隐汉武故事云“后名阿娇”即长公主嫖女也。曾祖父婴，堂邑侯，传至父午，
尚长公主，生后。
<br>
<br>　　注②集解徐广曰：“即景帝姊嫖也。”
<br>
<br>　　注③索隐按：汉书云“女子楚服等坐为皇后咒诅，大逆无道，相连诛者三百人”，
乃废后居长门宫。故司马相如赋云“陈皇后别在长门宫，怨闷悲思，奉黄金百斤为相如
取酒，乃为作颂以奏，皇后复亲幸”。作颂信有之也，复亲幸之恐非实也。</span>
<br>
<br>　　陈皇后母大长公主，景帝姊也，数让武帝姊平阳公主曰：“帝非我不得立，已而□
捐吾女，壹何不自喜而倍本乎！”平阳公主曰：“用无子故废耳。”陈皇后求子，与医
钱凡九千万，然竟无子。
<br>
<br>　　]子夫已立为皇后，先是]长君死，乃以]青为将军，击胡有功，封为长平侯。①青三子在襁褓中，皆封为列侯。及]皇后所谓姊]少儿，少儿生子霍去病，以军功封冠军侯，②号骠骑将军。青号大将军。立]皇后子据为太子。]氏枝属以军功起家，
五人为侯。
<br>
<br>　　<span style="font-size:10.5pt;color:'004060'">注①索隐地理志县名，属汝南。
<br>
<br>　　注②索隐子夫姊少儿之子去病封也。地理志冠军属河阳。</span>
<br>
<br>　　及]后色衰，赵之王夫人①幸，有子，为齐王。
<br>
<br>　　<span style="font-size:10.5pt;color:'004060'">注①索隐生齐王闳。</span>
<br>
<br>　　王夫人蚤卒。而中山李夫人①有宠，有男一人，为昌邑王。②
<br>
<br>　　<span style="font-size:10.5pt;color:'004060'">注①索隐生昌邑哀王m。
<br>
<br>　　注②正义名贺。</span>
<br>
<br>　　李夫人蚤卒，①其兄李延年以音幸，号协律。协律者，故倡也。兄弟皆坐奸，族。
是时其长兄广利为贰师将军，伐大宛，不及诛，还，而上既夷李氏，后怜其家，乃封为
海西侯。②
<br>
<br>　　<span style="font-size:10.5pt;color:'004060'">注①索隐李延年之女弟。汉书云“帝悼之，李少翁致其形，帝为作赋”。此史记以
为王夫人最宠，武帝悼惜。新论亦同史记为王夫人。
<br>
<br>　　注②正义汉武帝令李广利征大宛，国近西海，故号海西侯也。</span>
<br>
<br>　　他姬子二人为燕王p广陵王。①其母无宠，以忧死。
<br>
<br>　　<span style="font-size:10.5pt;color:'004060'">注①索隐汉书云李姬生广陵王胥p燕王旦也。</span>
<br>
<br>　　及李夫人卒，则有尹婕妤之属，更有宠。然皆以倡见，非王侯有土之士女，不可以
配人主也。
<br>
<br>　　褚先生曰：①臣为郎时，问习汉家故事者钟离生。曰：王太后在民闲时所生*(子)*
*①*女者，②父为金王孙。王孙已死，景帝崩后，武帝已立，王太后独在。而韩王孙名
嫣素得幸武帝，承闲白言太后有女在长陵也。武帝曰：“何不蚤言！”乃使使往先视之，
在其家。武帝乃自往迎取之。跸道，先驱旄骑出横城门，③乘舆驰至长陵。当小市西入
里，里门闭，暴开门，乘舆直入此里，通至金氏门外止，使武骑围其宅，为其亡走，身
自往取不得也。□使左右k臣入呼求之。家人惊恐，女亡匿内中a下。扶持出门，令拜
谒。武帝下车泣曰：“！④大姊，何藏之深也！”诏副车载之，回车驰还，而直入长
乐宫。行诏门着引籍，⑤通到谒太后。太后曰：“帝倦矣，何从来？”帝曰：“今者至
长陵得臣姊，与俱来。”顾曰：“谒太后！”太后曰：“女某邪？”曰：“是也。”太后为下泣，女亦伏地泣。武帝奉酒前为寿，奉钱千
万，奴婢三百人，公田百顷，甲第，以赐姊。太后谢曰：“为帝费焉。”于是召平阳主
p南宫主p林虑主三人俱来谒见姊，因号曰修成君。有子男一人，女一人。男号为修成
子仲，⑥女为诸侯王王后。⑦此二子非刘氏，以故太后怜之。修成子仲骄恣，陵折吏民，
皆患苦之。
<br>
<br>　　<span style="font-size:10.5pt;color:'004060'">注①正义疑此元成之闲褚少孙续之也。
<br>
<br>　　注②集解徐广曰：“名俗。”正义按：后封修成君者。
<br>
<br>　　注③集解如淳曰：“横音光。三辅黄图云北面西头门。”正义括地志云：“渭桥本
名横桥，架渭水上，在雍州咸阳县东南二十二里。”按：此桥对门也。
<br>
<br>　　注④索隐乌百反。盖惊怪之辞耳。正义，啧，失声惊□貌也。
<br>
<br>　　注⑤正义武帝道上诏令通名状于门使，引入至太后所。
<br>
<br>　　注⑥索隐金氏甥，修成君之子也。而名仲者，又与大外祖王氏同字，恐非也。
<br>
<br>　　注⑦集解徐广曰：“嫁为淮南王安太子□也。”</span>
<br>
<br>　　]子夫立为皇后，后弟]青字仲卿，以大将军封为长平侯。四子，长子伉为侯世子，
侯世子常侍中，贵幸。其三弟皆封为侯，各千三百户，一曰阴安侯，①二曰发干侯，②
三曰宜春侯，③贵震天下。天下歌之曰：“生男无喜，生女无怒，独不见]子夫霸天下！”
<br>
<br>　　<span style="font-size:10.5pt;color:'004060'">注①索隐名不疑。地理志县名，属魏郡。正义括地志云：“阴安故城魏州顿丘县北
六十里也。”
<br>
<br>　　注②索隐名登。地理志县名，属东郡。正义括地志云：“发干故城在博州堂邑县西
南二十三里。”
<br>
<br>　　注③索隐名伉。地理志宜春，县名，属汝南。正义括地志云：“宜春故城在豫州汝
阳县西六十七里。”</span>
<br>
<br>　　是时平阳主寡居，当用列侯尚主。主与左右议长安中列侯可为夫者，皆言大将军可。
主笑曰：“此出吾家，常使令骑从我出入耳，柰何用为夫乎？”左右侍御者曰：“今大
将军姊为皇后，三子为侯，富贵振动天下，主何以易之乎？”于是主乃许之。言之皇后，
令白之武帝，乃诏]将军尚平阳公主焉。
<br>
<br>　　褚先生曰：丈夫龙变。传曰：“蛇化为龙，不变其文；家化为国，不变其姓。”
<br>
<br>　　丈夫当时富贵，百恶灭除，光耀荣华，贫贱之时何足累之哉！
<br>
<br>　　武帝时，幸夫人尹婕妤。①邢夫人号榷穑②人谓之“群巍薄群沃缺戎卸千
石，③容华秩比二千石，④婕妤秩比列侯。常从婕妤迁为皇后。
<br>
<br>　　<span style="font-size:10.5pt;color:'004060'">注①索隐韦昭云“婕，承；妤，助也”。一云“美好也”。声类云幸也，字亦从女。
汉旧仪云“皇后为婕妤下舆，礼比丞相也”。
<br>
<br>　　注②索隐服虔云“纫艚妍”。徐广音五耕反。邹诞生音茎。字林音五经反。说文云“龋长也，好也”。许慎云“秦晋之闲谓好为取薄Ｓ址窖栽弧懊烂参街娥”。汉旧仪云“榷鹬缺冉军p御史大夫”。
<br>
<br>　　注③索隐按：崔浩云“中犹满也。汉制九卿已上秩一岁满二千斛”。又汉官仪云
“中二千石俸月百八十斛”。
<br>
<br>　　注④索隐按：二千石是郡守之秩。汉官仪云“其俸月百二十斛”。又有真二千石者，
如淳云“诸侯王相在郡守上，秩真二千石”。汉律真二千石俸月二万。按是二万斗也，
则二万斗亦是二千石也。崔浩云“列卿已上秩石皆正二千石”。按此则是真二千石也。
其云中二千石，亦不满二千，盖千八九百耳。此崔氏之说，今兼引而解之。</span>
<br>
<br>　　尹夫人与邢夫人同时并幸，有诏不得相见。尹夫人自请武帝，愿望见邢夫人，帝许
之。□令他夫人饰，从御者数十人，为邢夫人来前。尹夫人前见之，曰：“此非邢夫人
身也。”帝曰：“何以言之？”对曰：“视其身貌形状，不足以当人主矣。”于是帝乃
诏使邢夫人衣故衣，独身来前。尹夫人望见之，曰：“此真是也。”
<br>
<br>　　于是乃低头a而泣，自痛其不如也。谚曰：“美女入室，恶女之仇。”
<br>
<br>　　褚先生曰：浴不必江海，要之去垢；马不必骐骥，要之善走；士不必贤世，要之知
道；女不必贵种，要之贞好。传曰：“女无美恶，入室见妒；士无贤不肖，入朝见嫉。”
<br>
<br>　　美女者，恶女之仇。岂不然哉！
<br>
<br>　　钩弋夫人①姓赵氏，②河闲人也。得幸武帝，生子一人，昭帝是也。武帝年七十，
乃生昭帝。昭帝立时，年五岁耳。③
<br>
<br>　　<span style="font-size:10.5pt;color:'004060'">注①索隐按：夫人姓赵，河闲人。汉书云“武帝过河闲，望气者言此有奇女，天子
乃使使召之。女两手皆拳，上自披之，手□时伸。由是幸，号曰拳夫人。后居钩弋宫，号曰钩弋夫人”。列仙传云“发手得一玉钩，故号焉”。汉武故事云“宫在直城门南”。庙记云“宫有千门万户，不可记名也”。正义括地志云：“钩弋宫
在长安城中，门名尧母门也。”
<br>
<br>　　注②索隐按汉书，昭帝□位，追尊太后父赵父为顺成侯。
<br>
<br>　　注③集解徐广曰：“武帝崩年正七十，昭帝年八岁耳。”索隐按：徐广依汉书，以
武帝年七十崩，崩时昭帝年八岁。此褚先生之记。汉书云“元始三年，昭帝生”，误也。
按：元始当为太始。</span>
<br>
<br>　　]太子废后，未复立太子。而燕王旦上书，愿归国入宿]。武帝怒，立斩其使者于
北阙。
<br>
<br>　　上居甘泉宫，召画工图画周公负成王也。于是左右k臣知武帝意欲立少子也。
<br>
<br>　　后数日，帝谴责钩弋夫人。夫人脱簪珥叩头。帝曰：“引持去，送掖庭狱！”夫人
还顾，帝曰：“趣行，女不得活！”夫人死云阳宫。①时暴风扬尘，百姓感伤。使者夜
持棺往葬之，②封识其处。
<br>
<br>　　<span style="font-size:10.5pt;color:'004060'">注①索隐按：三辅故事云“葬甘泉宫南。后昭帝起云陵，邑三千户”。汉武故事云
“既殡，香闻十里，上疑非常人，发棺视之，无尸，衣履存焉”。正义括地志云：“云
阳宫，秦之甘泉宫，在雍州云阳县西北八十里。秦始皇作甘泉宫，去长安三百里，黄帝
以来祭圜丘处也。”
<br>
<br>　　注②正义括地志云：“云阳陵，汉钩弋夫人陵也，在云阳县西北五十八里。孝武帝
钩弋赵婕妤，昭帝之母，齐人，姓赵。少好清静，六年卧病，右手卷，饮食少。望气者
云‘东北有贵人’，推而得之。召到，姿色甚佳。武帝持其手伸之，得玉钩，后生昭帝。
武帝末年杀夫人，殡之而尸香一日。昭帝更葬之，棺但存丝履也。宫记云‘武帝思之，
为起通灵台于甘泉，常有一青鸟集台上往来，至宣帝时乃止’。”</span>
<br>
<br>　　其后帝闲居，问左右曰：“人言云何？”左右对曰：“人言且立其子，何去其母乎？”
帝曰：“然。是非儿曹愚人所知也。往古国家所以乱也，由主少母壮也。
<br>
<br>　　女主独居骄蹇，淫乱自恣，莫能禁也。女不闻吕后邪？”故诸为武帝生子者，无男
女，其母无不谴死，岂可谓非贤圣哉！昭然远见，为后世计虑，固非浅闻愚儒之所及也。
谥为“武”，岂虚哉！
<br>
<br>　　【索隐述赞】礼贵夫妇，易□乾坤。配阳成化，比月居尊。河洲降淑，天曜垂轩。
德着任p姒，庆流哗p。逮我炎历，斯道克存。吕权大宝，窦喜玄言。
<br>
<br>　　自兹已降，立嬖以恩。内无常主，后嗣不繁。

</span></td>
  </tr>
<tr><td align=center><a href="index.htm"><span style="font-size:12pt; color: #2895C3; letter-spacing: 1px; line-height: 25px;">返&nbsp;&nbsp;回</span></a>&nbsp;&nbsp;&nbsp;&nbsp;<a href="050.htm"><span style="font-size:12pt; color: #2895C3; letter-spacing: 1px; line-height: 25px;">下一页</span></a></td></tr>
</table>
</center></div>
<div align="center"><center>
<table border=0 width=100% cellspacing=0 cellpadding=0>

<tr>
 <td  align='center'style="font-size: 11.5pt"><hr width="85%" size="1" 
 color="#CBE2EC"><a href="http://www.my285.com/">梦远书城(<font face="华文新魏">my285.com</font>)</a></td></tr></table>
</center></div>
<div align="center">
<script src="http://www.my285.com/41tf/gdx.js"></script>
<script src="http://www.my285.com/41tf/wd.js"></script></div>


<center><script src="../../41tf/WB.js"></script></center>
<script src="../../41tf/wdp.js"></script>
<script src="../../41tf/wdt.js"></script>
<div style='display:"none"'><script src="../../41tf/tj.js"></script></div>

</body>

<!-- Mirrored from www.my285.com/shishu/shiji/049.htm by HTTrack Website Copier/3.x [XR&CO'2007], Thu, 21 Mar 2013 03:59:39 GMT -->
</html>
