<html>

<!-- Mirrored from www.my285.com/shishu/shiji/060.htm by HTTrack Website Copier/3.x [XR&CO'2007], Thu, 21 Mar 2013 03:59:47 GMT -->
<head>
<meta http-equiv="Content-Type" content="text/html; charset=gb2312">
<title>梦远书城_史记(集注本) </title>
<link rel="stylesheet" href="images/wyt.css">

</head>
<center><script src="http://www.my285.com/41tf/DH1.js"></script></center>
<table border="0" width="100%" cellspacing="0" cellpadding="0" background="../../41tf/bj1.gif">
<tr><td align="center">
<script src="../../41tf/DH0.js"></script></td></tr></table>
<center><script src="../../41tf/DH.js"></script></center>
<div align="center">
<script src="http://www.my285.com/41tf/dd.js"></script>
<script src="http://www.my285.com/41tf/gds.js"></script></div><body bgcolor="#f7f7e7" topmargin="2" leftmargin="0" rightmargin="0" 
bottommargin="0">

<div align="center"><img src="images/logo.gif" width="165" height="41"></div>
<div align="center"><hr color="#CBE2EC" width=85%></div>
<div align=center><table width=85%>
   <tr><td align=right style="font-size:12pt; color: #2895C3; letter-spacing: 1px; line-height: 25px;">卷六十&nbsp;&nbsp;王世家　第三十
</span></td></tr></table></div><p>
<div align="center"><center>
<table border="0" width="85%">
  <tr>
    <td style="font-size:12pt; line-height: 150%;"><br>
<br>　　“大司马臣去病①昧死再拜上疏皇帝陛下：陛下过听，使臣去病待罪行闲。宜专边塞之思虑，暴骸中野无以报，乃敢惟他议以干用事者，诚见陛下忧劳天下，哀怜百姓以自忘，亏膳贬乐，损郎员。皇子赖天，能胜衣趋拜，至今无号位师傅官。陛
下恭让不恤，k臣私望，不敢越职而言。臣窃不胜犬马心，昧死愿陛下诏有司，因盛夏
吉时定皇子位。②唯陛下幸察。臣去病昧死再拜以闻皇帝陛下。”三月乙亥，御史臣光
守尚书令奏未央宫。制曰：“下御史。”
<br>
<br>　　<span style="font-size:10.5pt;color:'004060'">注①索隐霍去病也。
<br>
<br>　　注②索隐按；明堂月令云“季夏月，可以封诸侯，立大官”是也。</span>
<br>
<br>　　六年三月戊申朔，乙亥，御史臣光守尚书令、丞非，①下御史书到，言：“丞相臣
青翟、②御史大夫臣汤、③太常臣充、④大行令臣息、⑤太子少傅臣安⑥行宗正事昧死
上言：大司马去病上疏曰：‘陛下过听，使臣去病待罪行闲。宜专边塞之思虑，暴骸中
野无以报，乃敢惟他议以干用事者，诚见陛下忧劳天下，哀怜百姓以自忘，亏膳贬乐，
损郎员。皇子赖天，能胜衣趋拜，至今无号位师傅官。陛下恭让不恤，k臣私望，不敢
越职而言。臣窃不胜犬马心，昧死愿陛下诏有司，因盛夏吉时定皇子位。唯愿陛下幸察。’
制曰‘下御史’。臣谨与中二千石、二千石臣贺等⑦议：古者裂地立国，并建诸侯以承
天于，所以尊宗庙重社稷也。
<br>
<br>　　今臣去病上疏，不忘其职，因以宣恩，乃道天子卑让自贬以劳天下，虑皇子未有号
位。臣青翟、臣汤等宜奉义遵职，愚憧而不逮事。方今盛夏吉时，臣青翟、臣汤等昧死
请立皇子臣闳、⑧臣旦、臣胥为诸侯王。昧死请所立国名。”
<br>
<br>　　<span style="font-size:10.5pt;color:'004060'">注①索隐按：奏状有尚书令官位，而史先阙其名耳。丞非者，或尚书左右丞，非其
名也。
<br>
<br>　　注②索隐庄青翟也。
<br>
<br>　　注③索隐张汤。
<br>
<br>　　注④索隐盖赵充也。
<br>
<br>　　注⑤索隐李息。
<br>
<br>　　注⑥索隐任安也。
<br>
<br>　　注⑦正义公孙贺。
<br>
<br>　　注⑧集解徐广曰：“一作‘r’。”</span>
<br>
<br>　　制曰：“盖闻周封八百，姬姓并列，或子、男、附庸。礼‘支子不祭’。云并建诸
侯所以重社稷，朕无闻焉。且天非为君生民也。①朕之不德，海内未洽，乃以未教成者
强君连城，即股肱何劝？②其更议以列侯家之。”
<br>
<br>　　<span style="font-size:10.5pt;color:'004060'">注①索隐左传曰“天生蒸民，立君以司牧之”，是言生人为立君长司牧之耳，非天
为君而生人也。
<br>
<br>　　注②集解徐广曰：“一作‘敦’，一作‘勖’，一作‘观’也。”索隐谓皇子等并
未习教义也。皇子未习教义，而强使为诸侯王，以君连城之人，则大臣何有所劝？</span>
<br>
<br>　　三月丙子，奏未央宫。“丞相臣青翟、御史大夫臣汤昧死言：臣谨与列侯臣婴齐、
中二千石二千石臣贺、谏大夫博士臣安等议曰：伏闻周封八百，姬姓并列，奉承天子。
康叔以祖考显，而伯禽以周公立，咸为建国诸侯，以相傅为辅。百官奉宪，各遵其职，
而国统备矣。窃以为并建诸侯所以重社稷者，四海诸侯各以其职奉贡祭。支子不得奉祭
宗祖，礼也。封建使守藩国，帝王所以扶德施化。
<br>
<br>　　陛下奉承天统，明开圣绪，尊贤显功，兴灭继绝。续萧文终之后于A，①锢黧k臣
平津侯等。②昭六亲之序，明天施之属，使诸侯王封君得推私恩分子弟户邑，锡号尊建
百有余国。③而家皇子为列侯，则尊卑相u，④列位失序，不可以垂统于万世。臣请立
臣闳、⑤臣旦、⑥臣胥⑦为诸侯王。”
<br>
<br>　　三月丙子，奏未央宫。
<br>
<br>　　<span style="font-size:10.5pt;color:'004060'">注①索隐萧何谥文终也。按：萧何初封沛之A，音赞。后其子续封南阳之A，音嵯。
<br>
<br>　　注②索隐公孙弘平津侯。平津，高成之乡名。正义公孙弘所封平津乡，在沧州盐山
南四十二里也。
<br>
<br>　　注③索隐谓武帝广推恩之诏，分王诸侯王子弟，故有百余国。
<br>
<br>　　注④索隐谓诸侯王子已为列侯，而今又家皇子为列侯，是尊卑相u越矣。
<br>
<br>　　注⑤索隐齐王也，王夫人子。
<br>
<br>　　注⑥索隐燕王也。汉书云李姬子。
<br>
<br>　　注⑦索隐广陵王也。</span>
<br>
<br>　　制曰：“康叔亲属有十而独尊者，镉械乱病Ｖ芄祭天命郊，故鲁有白牡、U刚之
牲。①k公不毛，②贤不肖差也。‘高山仰之，景行向之’，朕甚慕焉。所以抑未成，家以列侯可。”
<br>
<br>　　<span style="font-size:10.5pt;color:'004060'">注①集解公羊传曰：“鲁祭周公，牲用白牡，鲁公用U刚。”何休曰：“白牡，殷
牲也。U刚，赤脊，周牲也。”
<br>
<br>　　注②集解何休曰：“不毛，不纯色也。”</span>
<br>
<br>　　四月戊寅，奏未央宫。“丞相臣青翟、御史大夫臣汤昧死言：臣青翟等与列侯、吏
二千石、谏大夫、博士臣庆等议：昧死奏请立皇子为诸侯王。制曰：‘康叔亲属有十而
独尊者，镉械乱病Ｖ芄祭天命郊，故鲁有白牡、U刚之牲。k公不毛，贤不肖差也。
“高山仰之，景行向之”，朕甚慕焉。所以抑未成，家以列侯可。’臣青翟、臣汤、博
士臣将行等伏闻康叔亲属有十，武王继体，周公辅成王，其八人皆以祖考之尊建为大国。
康叔之年幼，周公在三公之位，而伯禽据国于鲁，盖爵命之时，未至成人。康叔后I禄
父之难，伯禽殄淮夷之乱。昔五帝异制，周爵五等，春秋三等，①皆因时而序尊卑。高
皇帝拨乱世反诸正，②昭至德，定海内，封建诸侯，爵位二等。③皇子或在襁而立为
诸侯王，奉承天子，为万世法则，不可易。陛下躬亲仁义，体行圣德，表里文武。显慈
孝之行，广贤能之路。内镉械拢外讨强暴。极临北海，④西*(凑)**[溱]*月氏，⑤匈
奴、西域，举国奉师。舆械之费，不赋于民。虚御府之藏以赏元戎，⑥开禁仓以振贫穷，
减戍卒之半。百蛮之君，靡不乡风，承流称意。远方殊俗，重译而朝，泽及方外。故珍
兽至，嘉谷兴，天应甚彰。今诸侯支子封至诸侯王，⑦而家皇子为列侯，⑧臣青翟、臣
汤等窃伏孰计之，皆以为尊卑失序，使天下失望，不可。臣请立臣闳、臣旦、臣胥为诸
侯王。”四月癸未，奏未央宫，留中不下。
<br>
<br>　　<span style="font-size:10.5pt;color:'004060'">注①集解郑玄曰：“春秋变周之文，从殷之质，合伯、子、男以为一，则殷爵三等
者，公、侯、伯也。”
<br>
<br>　　注②索隐春秋公羊传文。
<br>
<br>　　注③索隐谓王与列侯。
<br>
<br>　　注④正义匈奴传云霍去病伐匈奴，北临翰海。
<br>
<br>　　注⑤正义溱音臻。氏音支。至月氏。月氏，西戎国名，在葱岭之西也。
<br>
<br>　　注⑥集解诗云：“元戎十乘，以先启行。”韩婴章句曰：“元戎，大戎，谓兵车也。
车有大戎十乘，谓车缦轮，马被甲，衡之上尽有剑戟，名曰陷军之车，所以冒突先启
敌家之行伍也。”毛传曰：“夏后氏曰钩车，先正也。殷曰寅车，先疾也。周曰元戎，
先良也。”
<br>
<br>　　注⑦索隐谓立胶东王子庆为六安王，常山王子平为真定王，子商为泗水王是也。
<br>
<br>　　注⑧索隐时诸王称“国”，列侯称“家”也，故云“家皇子”为尊卑失序。</span>
<br>
<br>　　“丞相臣青翟、太仆臣贺、行御史大夫事太常臣充、太子少傅臣安行宗正事昧死言：
臣青翟等前奏大司马臣去病上疏言，皇子未有号位，臣谨与御史大夫臣汤、中二千石、
二千石、谏大夫、博士臣庆等昧死请立皇子臣闳等为诸侯王。
<br>
<br>　　陛下让文武，躬自切，及皇子未教。k臣之议，儒者称其术，或R其心。陛下固辞
弗许，家皇子为列侯。臣青翟等窃与列侯臣寿成①等二十七人议，皆曰以为尊卑失序。
高皇帝建天下，为汉太祖，王子孙，广支辅。先帝法则弗改，所以宣至尊也。臣请令史
官择吉日，具礼仪上，御史奏舆地图，②他皆如前故事。”制曰：“可。”
<br>
<br>　　<span style="font-size:10.5pt;color:'004060'">注①集解徐广曰：“萧何之玄孙A侯寿成，后为太常也。”
<br>
<br>　　注②索隐谓地为“舆”者：天地有覆载之德，故谓天为“盖”，谓地为“舆”，故
地图称“舆地图”。疑自古有此名，非始汉也。</span>
<br>
<br>　　四月丙申，奏未央宫。“太仆臣贺行御史大夫事昧死言：太常臣充言卜入四月二十
八日乙巳，可立诸侯王。臣昧死奏舆地图，请所立国名。礼仪别奏。臣昧死请。”
<br>
<br>　　制曰：“立皇子闳为齐王，旦为燕王，胥为广陵王。”
<br>
<br>　　四月丁酉，奏未央宫。六年①四月戊寅朔，癸卯，御史大夫汤下丞相，丞相下中二
千石，二千石下郡太守、诸侯相，丞书从事下当用者。如律令。
<br>
<br>　　<span style="font-size:10.5pt;color:'004060'">注①集解徐广曰：“一云元狩。”</span>
<br>
<br>　　“维六年四月乙巳，皇帝使御史大夫汤庙立子闳为齐王。曰：于戏，小子闳，①受
兹青社！②朕承祖考，维稽古建尔国家，封于东土，世为汉藩辅。于戏念哉！恭朕之诏，
惟命不于常。人之好德，克明显光。义之不图，俾君子怠。③悉尔心，允执其中，天禄
永终。厥有E不臧，乃凶于而国，害于尔躬。于戏，保国艾民，可不敬与！王其戒之。”④
<br>
<br>　　<span style="font-size:10.5pt;color:'004060'">注①索隐此封齐王策文也。又按武帝集，此三王策皆武帝手制。于戏音呜呼。戏或音羲。
<br>
<br>　　注②集解张晏曰；“王者以五色土为太社，封四方诸侯，各以其方色土与之，苴以
白茅，归以立社。”索隐蔡邕独断云：“皇子封为王，受天子太社之土，若封东方诸侯，
则割青土，藉以白茅，授之以立社，谓之‘茅土’。”齐在东方，故云青社。
<br>
<br>　　注③索隐谓若不图于义，则君子懈怠，无归附心。
<br>
<br>　　注④集解徐广曰：“立八年，无后，绝。”右齐王策。</span>
<br>
<br>　　“维六年四月乙巳，皇帝使御史大夫汤庙立子旦为燕王。曰：于戏，小子旦，受兹
玄社！朕承祖考，维稽古，①建尔国家，封于北土，世为汉藩辅。于戏！
<br>
<br>　　荤粥氏虐老兽心，②侵犯寇盗，加以奸巧边萌。③于戏！朕命将率徂征厥罪，万夫
长，千夫长，三十有二君皆来，④降期奔师。⑤荤粥徙域，⑥北州以绥。⑦悉尔心，毋
作怨，毋n德，⑧毋乃废备。⑨非教士不得从征。⑩于戏，保国艾民，可不敬与！王其
戒之。”⑾
<br>
<br>　　<span style="font-size:10.5pt;color:'004060'">注①索隐褚先生解云：“维者，度也。稽者，当也。言当顺古道也。”魏高贵乡公
云：“稽，同也。古，天也。谓尧能同天。”
<br>
<br>　　注②索隐按：匈奴传曰“其国贵壮贱老，壮者食肥美，老者食其余”，是虐老也。
<br>
<br>　　注③索隐边m。韦昭云：“m，民也。”三仓云：“边人云m。”
<br>
<br>　　注④集解张晏曰：“时所获三十二帅也。”
<br>
<br>　　注⑤集解如淳曰：“偃其旗鼓而来降。”索隐汉书“君”作“帅”，“期”作“旗”。
<br>
<br>　　而服虔云以三十二军中之将，下旗去之也。如淳云□昆邪王偃旗鼓降时也。若如此
意，则三十二君非军将，盖戎狄酋帅时有三十二君来降也。
<br>
<br>　　注⑥集解张晏曰：“匈奴徙东也。”
<br>
<br>　　注⑦集解臣瓒曰：“绥，安也。”
<br>
<br>　　注⑧集解徐广曰：“n，一作‘菲’。”索隐无菲德。苏林云：“菲，废也。本亦
作‘n’，n，败也。”孔文祥云：“菲，薄也。”汉书作“”。正义n音符味反。
<br>
<br>　　注⑨索隐褚先生解云：“言无乏武备，常备匈奴也。”
<br>
<br>　　注⑩集解张晏曰：“士不素习，不应召。”索隐韦昭云：“士非素教习，不得从军
征发。故孔子曰‘不教人战，是谓□之’是也。”褚先生解云：“非习礼义，不得在其
侧也。”
<br>
<br>　　注⑾集解徐广曰：“立三十年，自杀，国除。”</span>
<br>
<br>　　右燕王策。
<br>
<br>　　“维六年四月乙巳，皇帝使御史大夫汤庙立子胥为广陵王。曰：于戏，小子胥，受
兹赤社！朕承祖考，维稽古建尔国家，封于南土，世为汉藩辅。古人有言曰：‘大江之南，①五湖之闲，②其人轻心。杨州保疆，③三代要服，不及以政。’于戏！悉尔心，战战兢兢，乃惠乃顺，毋侗好轶，毋迩宵人，④维法维则。书云：‘臣不
作威，不作福，靡有后羞。’于戏，保国艾民，可不敬与！王其戒之。”⑤
<br>
<br>　　<span style="font-size:10.5pt;color:'004060'">注①正义谓京口南至荆州以南也。
<br>
<br>　　注②索隐按：五湖者，具区p洮瑭p彭蠡p青草p洞庭是也。或曰太湖五百里，故
曰五湖也。
<br>
<br>　　注③集解徐广曰：“一作‘□’。”S案：李奇曰“保，恃也”。
<br>
<br>　　注④集解应劭曰：“无好逸游之事，迩近小人。”张晏曰；“侗音同。”索隐侗音
同。褚先生解云：“无好轶乐驰骋戈猎。迩，近也。宵人，小人也。”邹氏宵音谡，谡
亦小人也。或作“佞人”。
<br>
<br>　　注⑤集解徐广曰：“立六十四年，自杀。”</span>
<br>
<br>　　右广陵王策。
<br>
<br>　　太史公曰：古人有言曰“爱之欲其富，亲之欲其贵”。故王者疆土建国，封立子弟，
所以锴浊祝序骨肉，尊先祖，贵支体，广同姓于天下也。是以形势强而王室安。自古
至今，所由来久矣。非有异也，故弗论箸也。燕齐之事，无足采者。然封立三王，天子
恭让，k臣守义，文辞烂然，甚可观也，是以附之世家。
<br>
<br>　　褚先生曰：臣幸得以文学为侍郎，好览观太史公之列传。传中称三王世家文辞可观，
求其世家终不能得。窃从长老好故事者取其封策书，编列其事而传之，令后世得观贤主
之指意。
<br>
<br>　　盖闻孝武帝之时，同日而俱拜三子为王：封一子于齐，一子于广陵，一子于燕。
<br>
<br>　　各因子才力智能，及土地之刚柔，人民之轻重，为作策以申戒之。谓王：“世为汉
藩辅，保国治民，可不敬与！王其戒之。”夫贤主所作，固非浅闻者所能知，非博闻强
记君子者所不能究竟其意。至其次序分绝，文字之上下，简之参差长短，皆有意，人莫
之能知。谨论次其真草诏书，编于左方。令览者自通其意而解说之。
<br>
<br>　　王夫人者，赵人也，与]夫人并幸武帝，而生子闳。闳且立为王时，其母病，武帝
自临问之。曰：“子当为王，欲安所置之？”王夫人曰：“陛下在，妾又何等可言者。”
帝曰：“虽然，意所欲，欲于何所王之？”王夫人曰：“愿置之雒阳。”武帝曰：“雒
阳有武库敖仓，天下缄i，汉国之大都也。先帝以来，无子王于雒阳者。去雒阳，余尽
可。”王夫人不应。武帝曰：“关东之国无大于齐者。
<br>
<br>　　齐东负海而城郭大，古时独临中十万户，天下膏腴地莫盛于齐者矣。”王夫人以
手击头，谢曰：“幸甚。”王夫人死而帝痛之，使使者拜之曰：“皇帝谨使使太中大夫
明奉璧一，赐夫人为齐王太后。”子闳王齐，年少，无有子，立，不幸早死，国绝，为
郡。天下称齐不宜王云。
<br>
<br>　　所谓“受此土”者，诸侯王始封者必受土于天子之社，归立之以为国社，以岁时祠
之。春秋大传曰：“天子之国有泰社。东方青，南方赤，西方白，北方黑，上方黄。”
故将封于东方者取青土，封于南方者取赤土，封于西方者取白土，封于北方者取黑土，
封于上方者取黄土。各取其色物，裹以白茅，封以为社。
<br>
<br>　　此始受封于天子者也。此之为主土。主土者，立社而奉之也。“朕承祖考”，祖者
先也，考者父也。“维稽古”，维者度也，念也，稽者当也，当顺古之道也。
<br>
<br>　　齐地多变诈，不习于礼义，故戒之曰“恭朕之诏，唯命不可为常。人之好德，能明
显光。不图于义，使君子怠慢。悉若心，信执其中，天禄长终。有过不善，乃凶于而国，
而害于若身”。齐王之国，左右维持以礼义，不幸中年早夭。然全身无过，如其策意。
<br>
<br>　　传曰“青采出于蓝，而质青于蓝”者，教使然也。远哉贤主，昭然独见：诫齐王以
慎内；诫燕王以无作怨，无n德；①诫广陵王以慎外，无作威与福。
<br>
<br>　　<span style="font-size:10.5pt;color:'004060'">注①索隐本亦作“肥”。案：上策云“作菲德”，下云“勿使王背德也”，则肥当
音扶味反，亦音匪。</span>
<br>
<br>　　夫广陵在吴越之地，其民精而轻，故诫之曰“江湖之闲，其人轻心。杨州葆疆，三
代之时，迫要使从中国俗服，不大及以政教，以意御之而已。无侗好佚，无迩宵人，维
法是则。无长好佚乐驰骋弋猎淫康，而近小人。常念法度，则无羞辱矣”。三江p五湖
有鱼盐之利，铜山之富，天下所仰。故诫之曰“臣不作福”者，勿使行财币，厚赏赐，
以立声誉，为四方所归也。又曰“臣不作威”者，勿使因轻以倍义也。
<br>
<br>　　会孝武帝崩，孝昭帝初立，先朝广陵王胥，厚赏赐金钱财币，直三千余万，益地百
里，邑万户。
<br>
<br>　　会昭帝崩，宣帝初立，缘恩行义，以本始元年中，裂汉地，尽以封广陵王胥四子：
一子为朝阳侯；①一子为平曲侯；②一子为南利侯；③最爱少子弘，立以为高密王。④
<br>
<br>　　<span style="font-size:10.5pt;color:'004060'">注①正义括地志云：“朝阳故城在邓州穰县南八十里。应劭云在朝水之阳也。”
<br>
<br>　　注②正义地理志云平曲县属东海郡。又云在瀛州文安县北七十里。
<br>
<br>　　注③正义括地志云：“南利故城在豫州上蔡县东八十五里。”
<br>
<br>　　注④正义括地志云：“高密故城在密州高密县西南四十里。”</span>
<br>
<br>　　其后胥果作威福，通楚王使者。楚王宣言曰：“我先元王，高帝少弟也，封三十二
城。今地邑益少，我欲与广陵王共发兵云。*[立]*广陵王为上，我复王楚三十二城，如
元王时。”事发觉，公卿有司请行罚诛。天子以骨肉之故，不忍致法于胥，下诏书无治
广陵王，独诛首恶楚王。传曰“蓬生麻中，不扶自直；①白沙在泥中，与之皆黑”者，
土地教化使之然也。其后胥复祝诅谋反，自杀，国除。
<br>
<br>　　<span style="font-size:10.5pt;color:'004060'">注①索隐已下并见荀卿子。</span>
<br>
<br>　　燕土硗，北迫匈奴，其人民勇而少虑，故诫之曰“荤粥氏无有孝行而禽兽心，以
窃盗侵犯边民。朕诏将军往征其罪，万夫长，千夫长，三十有二君皆来，降旗奔师。荤
粥徙域远处，北州以安矣”。“悉若心，无作怨”者，勿使从俗以怨望也。“无n德”
者，勿使*(上)**[王]*背德也。“无废备”者，无乏武备，常备匈奴也。“非教士不得
从征”者，言非习礼义不得在于侧也。
<br>
<br>　　会武帝年老长，而太子不幸薨，未有所立，而旦使来上书，请身入宿]于长安。
<br>
<br>　　孝武见其书，击地，怒曰：“生子当置之齐鲁礼义之乡，乃置之燕赵，果有争心，
不让之端见矣。”于是使使即斩其使者于阙下。
<br>
<br>　　会武帝崩，昭帝初立，旦果作怨而望大臣。自以长子当立，与齐王子刘泽等谋为叛
逆，出言曰：“我安得弟在者！①今立者乃大将军子也。”欲发兵。事发觉，当诛。昭
帝缘恩宽忍，抑案不扬。公卿使大臣请，遣宗正与太中大夫公户满意p御史二人，偕往
使燕，风喻之。②到燕，各异日，更见责王。宗正者，主宗室诸刘属籍，先见王，为列
陈道昭帝实武帝子状。侍御史乃复见王，责之以正法，问：“王欲发兵罪名明白，当坐
之。汉家有正法，王犯纤介小罪过，即行法直断耳，安能宽王。”惊动以文法。王意益
下，心恐。公户满意习于经术，最后见王，称引古今通义，国家大礼，文章尔雅。③谓
王曰：“古者天子必内有异姓大夫，所以正骨肉也；外有同姓大夫，所以正异族也。④
周公辅成王，诛其两弟，故治。武帝在时，尚能宽王。今昭帝始立，年幼，富于春秋，
未临政，委任大臣。古者诛罚不阿亲戚，故天下治。方今大臣辅政，奉法直行，无敢所
阿，恐不能宽王。王可自谨，无自令身死国灭，为天下笑。”
<br>
<br>　　于是燕王旦乃恐惧服罪，叩头谢过。大臣欲和合骨肉，难伤之以法。
<br>
<br>　　<span style="font-size:10.5pt;color:'004060'">注①索隐案：昭帝，钩弋夫人所生，武帝崩时，年u七八岁耳。胥p旦早封在外，
实合有疑。然武帝春秋高，惑于内宠，诛太子而立童孺，能不使胥p旦疑怨。亦由权臣
辅政，贪立幼主之利，遂得钩弋子当阳。斯实父德不弘，遂令子道不顺。然犬各吠非其
主，太中p宗正，人臣之职，又亦当如此。
<br>
<br>　　注②索隐宗正，官名，必以宗室有德者为之，不知时何人。公户姓，满意名，为太
中大夫。是使二人，又有侍御史二人，皆往使治燕王也。
<br>
<br>　　注③索隐尔，近也；雅，正也。其书于“正”字义训为近，故云尔雅。相承云周公
作以教成王，又云子夏作之以解诗书也。
<br>
<br>　　注④索隐按：内云有异姓大夫以正骨肉，盖错也。“内”合言“同姓”，宗正是也。
“外”合言“异姓”，太中大夫是也。</span>
<br>
<br>　　其后旦复与左将军上官桀等谋反，宣言曰“我次太子，太子不在，我当立，大臣共
抑我”云云。大将军光辅政，与公卿大臣议曰：“燕王旦不改过悔正，行恶不变。”于
是修法直断，行罚诛。旦自杀，国除，如其策指。有司请诛旦妻子。
<br>
<br>　　孝昭以骨肉之亲，不忍致法，宽赦旦妻子，免为庶人。传曰“兰根与白芷，渐之
中，①君子不近，庶人不服”者，所以渐然也。
<br>
<br>　　<span style="font-size:10.5pt;color:'004060'">注①集解徐广曰：“者，淅米汁也。音先纠反。”索隐白芷，香草也，音止，又
音昌改反。渐音子潜反。渐，渍也。读如礼“溲”之“”，谓洗也，音思酒反。
正义言虽香草，以米汁渍之，无复香气。君子不欲附近，庶人不服者，为渐渍然也。以
旦谋叛，君子庶人皆不附近。</span>
<br>
<br>　　宣帝初立，推恩宣德，以本始元年中尽复封燕王旦两子：一子为安定侯；①立燕故
太子建为广阳王，②以奉燕王祭祀。
<br>
<br>　　<span style="font-size:10.5pt;color:'004060'">注①正义汉表在钜鹿郡。
<br>
<br>　　注②正义括地志云：“广阳故城今在幽州良乡县东北三十七里。”</span>
<br>
<br>　　【索隐述赞】三王封系，旧史烂然。褚氏后补，册书存焉。去病建议，青翟上言。
天子冲挹，志在急贤。太常具礼，请立齐燕，闳国负海，旦社惟玄。宵人不迩，荤粥远
边。明哉监戒，式防厥愆。

</span></td>
  </tr>
<tr><td align=center><a href="index.htm"><span style="font-size:12pt; color: #2895C3; letter-spacing: 1px; line-height: 25px;">返&nbsp;&nbsp;回</span></a>&nbsp;&nbsp;&nbsp;&nbsp;<a href="061.htm"><span style="font-size:12pt; color: #2895C3; letter-spacing: 1px; line-height: 25px;">下一页</span></a></td></tr>
</table>
</center></div>
<div align="center"><center>
<table border=0 width=100% cellspacing=0 cellpadding=0>

<tr>
 <td  align='center'style="font-size: 11.5pt"><hr width="85%" size="1" 
 color="#CBE2EC"><a href="http://www.my285.com/">梦远书城(<font face="华文新魏">my285.com</font>)</a></td></tr></table>
</center></div>
<div align="center">
<script src="http://www.my285.com/41tf/gdx.js"></script>
<script src="http://www.my285.com/41tf/wd.js"></script></div>


<center><script src="../../41tf/WB.js"></script></center>
<script src="../../41tf/wdp.js"></script>
<script src="../../41tf/wdt.js"></script>
<div style='display:"none"'><script src="../../41tf/tj.js"></script></div>

</body>

<!-- Mirrored from www.my285.com/shishu/shiji/060.htm by HTTrack Website Copier/3.x [XR&CO'2007], Thu, 21 Mar 2013 03:59:48 GMT -->
</html>
