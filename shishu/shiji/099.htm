<html>

<!-- Mirrored from www.my285.com/shishu/shiji/099.htm by HTTrack Website Copier/3.x [XR&CO'2007], Thu, 21 Mar 2013 04:00:38 GMT -->
<head>
<meta http-equiv="Content-Type" content="text/html; charset=gb2312">
<title>梦远书城_史记(集注本) </title>
<link rel="stylesheet" href="images/wyt.css">

</head>
<center><script src="http://www.my285.com/41tf/DH1.js"></script></center>
<table border="0" width="100%" cellspacing="0" cellpadding="0" background="../../41tf/bj1.gif">
<tr><td align="center">
<script src="../../41tf/DH0.js"></script></td></tr></table>
<center><script src="../../41tf/DH.js"></script></center>
<div align="center">
<script src="http://www.my285.com/41tf/dd.js"></script>
<script src="http://www.my285.com/41tf/gds.js"></script></div><body bgcolor="#f7f7e7" topmargin="2" leftmargin="0" rightmargin="0" 
bottommargin="0">

<div align="center"><img src="images/logo.gif" width="165" height="41"></div>
<div align="center"><hr color="#CBE2EC" width=85%></div>
<div align=center><table width=85%>
   <tr><td align=right style="font-size:12pt; color: #2895C3; letter-spacing: 1px; line-height: 25px;">卷九十九&nbsp;&nbsp;刘敬叔孙通列传　第三十九
</span></td></tr></table></div><p>
<div align="center"><center>
<table border="0" width="85%">
  <tr>
    <td style="font-size:12pt; line-height: 150%;"><br>
<br>　　刘敬①者，齐人也。汉五年，戍陇西，过洛阳，高帝在焉。娄敬脱挽辂，②衣其羊
裘，见齐人虞将军曰：“臣愿见上言便事。”虞将军欲与之鲜衣，③娄敬曰：“臣衣帛，
衣帛见；衣褐，衣褐见：终不敢易衣。”于是虞将军入言上。上召入见，赐食。
<br>
<br>　　<span style="font-size:10.5pt;color:'004060'">注①索隐敬本姓娄，汉书作“娄敬”。高祖曰“娄□刘也”，因姓刘耳。
<br>
<br>　　注②集解苏林曰：“一木横鹿车前，一人推之。”孟康曰：“辂音胡格反。挽音晚。”
索隐挽者，牵也。音晚。辂者，鹿车前横木，二人前挽，一人后推之。音胡格反。
<br>
<br>　　注③索隐上音仙。鲜衣，美服也。</span>
<br>
<br>　　已而问娄敬，娄敬说曰：“陛下都洛阳，岂欲与周室比隆哉？”上曰：“然。”
<br>
<br>　　娄敬曰：“陛下取天下与周室异。周之先自后稷，尧封之邰，①积德累善十有余世。
公刘避桀居豳。太王以狄伐故，去豳，杖马棰居岐，②国人争随之。
<br>
<br>　　及文王为西伯，断虞芮之讼，始受命，吕望p伯夷自海滨来归之。③武王伐纣，不
期而会孟津之上八百诸侯，皆曰纣可伐矣，遂灭殷。成王即位，周公之属傅相焉，乃营
成周洛邑，④以此为天下之中也，诸侯四方纳贡职，道里均矣，有德则易以王，无德则
易以亡。凡居此者，欲令周务以德致人，不欲依阻险，令后世骄奢以虐民也。及周之盛
时，天下和洽，四夷乡风，慕义怀德，附离⑤而并事天子，不屯一卒，不战一士，八夷
大国之民莫不宾服，效其贡职。及周之衰也，分而为两，⑥天下莫朝，周不能制也。非
其德薄也，而形势弱也。今陛下起丰沛，收卒三千人，以之径往而卷蜀汉，定三秦，与
项羽战荥阳，争成皋之口，大战七十，小战四十，使天下之民肝脑涂地，父子暴骨中野，
不可胜数，哭泣之声未绝，伤痍者未起，而欲比隆于成康之时，臣窃以为不侔也。且夫
秦地被山带河，四塞以为固，卒然有急，百万之可具也。因秦之故，资甚美膏腴之地，
此所谓天府⑦者也。
<br>
<br>　　陛下入关而都之，山东虽乱，秦之故地可全而有也。夫与人斗，不~其亢，⑧拊其
背，未能全其胜也。今陛下入关而都，案秦之故地，此亦~天下之亢而拊其背也。”
<br>
<br>　　<span style="font-size:10.5pt;color:'004060'">注①正义邰音胎。雍州武功县西南二十三里故脸鞘且病Ｋ滴脑疲骸佰，炎帝之后，
姜姓所封国，□外家也。”毛苌云：“邰，姜国，尧见天因邰而生后稷，故因封于邰
也。”
<br>
<br>　　注②集解张晏曰：“言马棰，示约。”
<br>
<br>　　注③正义吕望宅及庙在苏州海盐县西也。伯夷孤竹国在平州。皆滨东海也。
<br>
<br>　　注④正义括地志云：“故王城一名河南城，本郏r，周公所筑，在洛州河南县北九
里苑中东北隅。帝王纪云武王伐纣，营洛邑而定鼎焉。”按此□营都城也。
<br>
<br>　　书云“乃营成周”。括地志云：“洛阳故城在洛州洛阳城东二十六里，周公所筑，
□成周城也。尚书*[序]*曰‘成周既成，迁殷顽民’。帝王世纪云‘居_墉之’。”
<br>
<br>　　按：刘敬说周之美，岂言居顽民之所？以此而论，*(汉书)**[书序]*非也。
<br>
<br>　　注⑤集解庄子曰“附离不以胶漆”也。索隐案：谓使离者相附也。义见庄子。
<br>
<br>　　注⑥正义公羊传云：“东周者何？成周也。西周者何？王城也。”按：周自平王东
迁，以下十二王皆都王城，至敬王乃迁都成周，王赧又居王城也。
<br>
<br>　　注⑦索隐案：战国策苏秦说惠王曰“大王之国，地势形便，此所谓天府”。高诱注
云“府，聚也”。
<br>
<br>　　注⑧集解张晏曰：“亢，喉咙也。”索隐~音□。亢音胡朗反，一音胡刚反。
<br>
<br>　　苏林以为亢，颈大脉，俗所谓“胡脉”也。</span>
<br>
<br>　　高帝问k臣，k臣皆山东人，争言周王数百年，秦二世即亡，不如都周。上疑未能
决。及留侯明言入关便，即日车驾西都关中。①
<br>
<br>　　<span style="font-size:10.5pt;color:'004060'">注①索隐案：谓□日西都之计定也。</span>
<br>
<br>　　于是上曰：“本言都秦地者娄敬，‘娄’者乃‘刘’也。”赐姓刘氏，拜为郎中，
号为奉春君。①
<br>
<br>　　<span style="font-size:10.5pt;color:'004060'">注①索隐案：张晏云“春为岁之始，以其首谋都关中，故号奉春君。”。</span>
<br>
<br>　　汉七年，韩王信反，高帝自往击之。至晋阳，闻信与匈奴欲共击汉，上大怒，使人
使匈奴。匈奴匿其壮士肥牛马，但见老弱及羸畜。①使者十辈来，皆言匈奴可击。上使
刘敬复往使匈奴，还报曰：“两国相击，此宜夸矜见所长。②今臣往，徒见羸瘠③老弱，
此必欲见短，伏奇兵以争利。愚以为匈奴不可击也。”是时汉兵已u句注，④二十余万
兵已业行。上怒，骂刘敬曰：“齐虏！
<br>
<br>　　以口舌得官，今乃妄言沮吾军。”⑤械系敬广武。⑥遂往，至平城，匈奴果出奇兵
围高帝白登，七日然后得解。高帝至广武，赦敬，曰：“吾不用公言，以困平城。吾皆
已斩前使十辈言可击者矣。”乃封敬二千户，为关内侯，号为建信侯。
<br>
<br>　　<span style="font-size:10.5pt;color:'004060'">注①正义上力为反，下许又反。
<br>
<br>　　注②集解韦昭曰：“夸，张；矜，大也。”
<br>
<br>　　注③索隐上力为反。瘠音稷。瘠，瘦也。汉书作“h”，音渍。h，肉也，恐非。
<br>
<br>　　注④正义句注山在代州e门县西北三十里。
<br>
<br>　　注⑤索隐沮音才□反。诗传曰“沮，止也，坏也”。
<br>
<br>　　注⑥索隐地理志县名，属e门。正义广武故县在句注山南也。</span>
<br>
<br>　　高帝罢平城归，韩王信亡入胡。当是时，冒顿为单于，兵强，控弦三十万，①数苦
北边。上患之，问刘敬。刘敬曰：“天下初定，士卒罢于兵，未可以武服也。
<br>
<br>　　冒顿杀父代立，妻k母，以力为威，未可以仁义说也。独可以计久远子孙为臣耳，
然恐陛下不能为。”上曰：“诚可，何为不能！顾为柰何？”刘敬对曰：“陛下诚能以
适长公主妻之，厚奉遗之，彼知汉适女送厚，蛮夷必慕以为阏氏，生子必为太子。代单
于。何者？贪汉重币。陛下以岁时汉所余彼所鲜数问遗，因使辩士风谕以礼节。冒顿在，
固为子婿；死，则外孙为单于。岂尝闻外孙敢与大父抗礼者哉？兵可无战以渐臣也。若
陛下不能遣长公主，而令宗室及后宫诈称公主，彼亦知，不肯贵近，无益也。”高帝曰：
“善。”欲遣长公主。吕后日夜泣，曰：“妾唯太子p一女，柰何弃之匈奴！”上竟不
能遣长公主，而取家人子名为长公主，妻单于。使刘敬往结和亲约。
<br>
<br>　　<span style="font-size:10.5pt;color:'004060'">注①集解应劭曰：“控，引也。”</span>
<br>
<br>　　刘敬从匈奴来，因言“匈奴河南白羊、楼烦王，①去长安近者七百里，轻骑一日一
夜可以至秦中。秦中新破，少民，地肥饶，可益实。夫诸侯初起时，非齐诸田，楚昭、
屈、景莫能兴。今陛下虽都关中，实少人。北近胡寇，东有六国之族，宗强，一日有变，
陛下亦未得高枕而卧也。臣愿陛下徙齐诸田，楚昭p屈p景，燕p赵p韩p魏后，及豪
桀名家居关中。无事，可以备胡；诸侯有变，亦足率以东伐。此强本弱末之术也”。上
曰：“善。”乃使刘敬徙所言关中十余万口。②
<br>
<br>　　<span style="font-size:10.5pt;color:'004060'">注①集解张晏云：“白羊，匈奴国名。”索隐案：张晏云白羊，国名。二者并在河
南。河南者，案在朔方之河南，旧并匈奴地也，今亦谓之新秦中。
<br>
<br>　　注②索隐案：小颜云“今高陵p栎阳诸田，华阴、好诸景，及三辅诸屈诸怀尚多，
皆此时所徙也”。</span>
<br>
<br>　　叔孙通者，①薛人也。②秦时以文学征，待诏博士。数岁，陈胜起山东，使者以闻，
二世召博士诸儒生问曰：“楚戍卒攻蕲入陈，于公如何？”博士诸生三十余人前曰：
“人臣无将，将即反，罪死无赦。③愿陛下急发兵击之。”二世怒，作色。叔孙通前曰：
“诸生言皆非也。夫天下合为一家，毁郡县城，铄其兵，示天下不复用。且明主在其上，
法令具于下，使人人奉职，四方辐辏，安敢有反者！此特k盗鼠窃狗盗耳，何足置之齿
牙闲。郡守尉今捕论，何足忧。”
<br>
<br>　　二世喜曰：“善。”尽问诸生，诸生或言反，或言盗。于是二世令御史案诸生言反
者下吏，非所宜言。诸言盗者皆罢之。乃赐叔孙通帛二十匹，衣一袭，④拜为博士。叔
孙通已出宫，反舍，诸生曰：“先生何言之谀也？”通曰：“公不知也，我几不脱于虎
口！”⑤乃亡去，之薛，薛已降楚矣。及项梁之薛，叔孙通从之。败于定陶，从怀王。
怀王为义帝，徙长沙，叔孙通留事项王。汉二年，汉王从五诸侯入彭城，叔孙通降汉王。
汉王败而西，因竟从汉。
<br>
<br>　　<span style="font-size:10.5pt;color:'004060'">注①集解晋灼曰：“楚汉春秋名何。”
<br>
<br>　　注②索隐按：楚汉春秋云名何。薛，县名，属鲁国。
<br>
<br>　　注③集解瓒曰：“将谓逆乱也。公羊传曰‘君亲无将，将而必诛’。”
<br>
<br>　　注④索隐案：国语谓之“一称”，贾逵案礼记“袍必有表不单，衣必有裳，谓之一
称”。杜预云“衣单复具云称也”。
<br>
<br>　　注⑤正义几音祈。</span>
<br>
<br>　　叔孙通儒服，汉王憎之；乃变其服，服短衣，楚制，①汉王喜。
<br>
<br>　　<span style="font-size:10.5pt;color:'004060'">注①索隐案：孔文祥云“短衣便事，非儒者衣服。高祖楚人，故从其俗裁制”。</span>
<br>
<br>　　叔孙通之降汉，从儒生弟子百余人，然通无所言进，专言诸故k盗壮士进之。
<br>
<br>　　弟子皆窃骂曰：“事先生数岁，幸得从降汉，今不能进臣等，专言大猾，①何也？”
叔孙通闻之，乃谓曰：“汉王方蒙矢石争天下，②诸生宁能斗乎？故先言斩将搴旗③之
士。诸生且待我，我不忘矣。”汉王拜叔孙通为博士，号稷嗣君。④
<br>
<br>　　<span style="font-size:10.5pt;color:'004060'">注①索隐案：类集云“猾，狡也。音滑”。
<br>
<br>　　注②集解汉书音义曰：“谓发石以投人。”
<br>
<br>　　注③集解张晏曰：“搴，卷也。”瓒曰：“拔取曰搴。楚辞曰‘朝搴o之木兰’。”
<br>
<br>　　索隐搴音起焉反，又己勉反。案：方言云“南方取物云搴”。许慎云“搴，取也”。王逸云“o，山名”。又案：埤苍云“山在楚，音毗”。
<br>
<br>　　注④集解徐广曰：“盖言其德业足以继踪齐稷下之风流也。”S案：汉书音义曰
“稷嗣，邑名”。</span>
<br>
<br>　　汉五年，已并天下，诸侯共尊汉王为皇帝于定陶，叔孙通就其仪号。高帝悉去秦苛
仪法，为简易。k臣饮酒争功，醉或妄呼，拔剑击柱，高帝患之。叔孙通知上益厌之也，
说上曰：“夫儒者难与进取，可与守成。臣愿征鲁诸生，与臣弟子共起朝仪。”高帝曰：
“得无难乎？”叔孙通曰：“五帝异乐，三王不同礼。
<br>
<br>　　礼者，因时世人情为之节文者也。故夏p殷p周之礼所因损益可知者，谓不相复也。
臣愿颇采古礼与秦仪杂就之。”上曰：“可试为之，令易知，度吾所能行为之。”
<br>
<br>　　于是叔孙通使征鲁诸生三十余人。鲁有两生不肯行，曰：“公所事者且十主，皆面
谀以得亲贵。今天下初定，死者未葬，伤者未起，又欲起礼乐。礼乐所由起，积德百年
而后可兴也。吾不忍为公所为。公所为不合古，吾不行。公往矣，无污我！”叔孙通笑
曰：“若真鄙儒也，不知时变。”
 <br>
<br>　　遂与所征三十人西，及上左右为学者与其弟子百余人为挠蕞①野外。习之月余，叔
孙通曰：“上可试观。”上既观，使行礼，曰：“吾能为此。”乃令k臣习肄，②会十
月。
<br>
<br>　　<span style="font-size:10.5pt;color:'004060'">注①集解徐广曰：“表位标准。音子外反。”S案：如淳曰“置设挠索，为习肄处。
蕞谓以茅翦树地为纂位。春秋传曰‘置茅’也”。索隐徐音子外反。如淳云“翦茅树
地，为纂位尊卑之次”。苏林音纂。韦昭云“引绳为挠，立表为蕞。
<br>
<br>　　音兹会反”。按：贾逵云“束茅以表位为”。又纂文云“，今之‘纂’字。
<br>
<br>　　包恺音即悦反。又音纂”。
<br>
<br>　　注②索隐肄亦习也，音异。</span>
<br>
<br>　　汉七年，长乐宫成，诸侯k臣皆朝十月。①仪：先平明，谒者治礼，引以次入殿门，
廷中陈车骑步卒]宫，设兵张旗志。②传言“趋”。③殿下郎中侠陛，陛数百人。功臣
列侯诸将军军吏以次陈西方，东乡；文官丞相以下陈东方，西乡。大行设九宾，胪传。
④于是皇帝辇出房，⑤百官执职⑥传警，⑦引诸侯王以下至吏六百石以次奉贺。自诸侯
王以下莫不振恐肃敬。至礼毕，复置法酒。⑧诸侍坐殿上皆伏抑首，⑨以尊卑次起上寿。
觞九行，谒者言“罢酒”。御史执法举不如仪者辄引去。竟朝置酒，无敢哗失礼者。
于是高帝曰：“吾乃今日知为皇帝之贵也。”乃拜叔孙通为太常，赐金五百斤。
<br>
<br>　　<span style="font-size:10.5pt;color:'004060'">注①索隐小颜云“汉以十月为正，故行朝岁之礼，史家追书十月也”。案：诸书并
云十月为岁首，不言以十月为正月。古今注亦云“k臣始朝十月”也。
<br>
<br>　　注②集解徐广曰：“一作‘帜’。”
<br>
<br>　　注③索隐案：小颜云“传声教入者皆令趋。趋，疾行致敬也”。
<br>
<br>　　注④集解汉书音义曰：“传从上下为胪。”索隐汉书云“设九宾胪句传”。苏林云
“上传语告下为胪，下传语告上为句”。胪犹行者矣。韦昭云“大行人掌宾客之礼，今
谓之鸿胪也。九宾，则周礼九仪也，谓公p侯p伯p子p男p孤p卿p大夫p士也”。
汉依此以为胪传，依次传令上也。向秀注庄子云“从上语下为胪”，音闾。句音九注反。
<br>
<br>　　注⑤索隐案：舆服志云“殷周以辇载军器，职载刍豢，至秦始去其轮而舆为尊”也。
<br>
<br>　　注⑥集解徐广曰：“一作‘帜’。”
<br>
<br>　　注⑦索隐职音帜，亦音试。传警者，汉仪云“帝辇动，则左右侍帷幄者称警”是也。
<br>
<br>　　注⑧集解文颖曰：“作酒令法也。”苏林曰：“常会，须天子中起更衣，然后入置
酒矣。”索隐按：文颖云“作酒法令也”。姚氏云“进酒有礼也。古人饮酒不过三爵，
君臣百拜，终日宴不为之乱也”。
<br>
<br>　　注⑨集解如淳曰：“抑屈。”</span>
<br>
<br>　　叔孙通因进曰：“诸弟子儒生随臣久矣，与臣共为仪，愿陛下官之。”高帝悉以为
郎。叔孙通出，皆以五百斤金赐诸生。诸生乃皆喜曰：“叔孙生诚圣人也，知当世之要
务。”
<br>
<br>　　汉九年，高帝徙叔孙通为太子太傅。汉十二年，高祖欲以赵王如意易太子，叔孙通
谏上曰：“昔者晋献公以骊姬之故废太子，立奚齐，晋国乱者数十年，为天下笑。
<br>
<br>　　秦以不蚤定扶苏，令赵高得以诈立胡亥，自使灭祀，此陛下所亲见。今太子仁孝，
天下皆闻之；吕后与陛下攻苦食啖，①其可背哉！陛下必欲废适而立少，臣愿先伏诛，
以颈血污地。”②高帝曰：“公罢矣，吾直戏耳。”叔孙通曰：“太子天下本，本一摇天下振动，柰何以天下为戏！”高帝曰：“吾听公言。”及上置酒，见留侯所招客从太子入见，上乃遂无易太子志矣。
<br>
<br>　　<span style="font-size:10.5pt;color:'004060'">注①集解徐广曰：“攻犹今人言击也。啖，一作‘淡’。”S案：如淳曰“食无菜
茹为啖”。索隐案：孔文祥云“与帝共攻冒苦，难俱食淡也”。案：说文云“淡，薄味
也”。音唐敢反。
<br>
<br>　　注②索隐楚汉春秋：“叔孙何云‘臣三谏不从，请以身当之’。抚剑将自杀。上离席云‘吾听子计，不易太子’。”</span>
<br>
<br>　　高帝崩，孝惠即位，乃谓叔孙生曰：“先帝园陵寝庙，k臣莫*(能)*习。”徙为太
常，定宗庙仪法。及稍定汉诸仪法，皆叔孙生为太常所论箸也。
<br>
<br>　　孝惠帝为东朝长乐宫，①及闲往，数跸②烦人，乃作复道，方筑武库南。③叔孙生
奏事，因请闲曰：“陛下何自筑复道高寝，衣冠月出游高庙？高庙，汉太祖，柰何令后
世子孙乘宗庙道上行哉？”④孝惠帝大惧，曰：“急坏之。”叔孙生曰：“人主无过举。
⑤今已作，百姓皆知之，今坏此，则示有过举。愿陛下原庙渭北，衣冠月出游之，益广
多宗庙，大孝之本也。”上乃诏有司立原庙。原庙起，以复道故。
<br>
<br>　　<span style="font-size:10.5pt;color:'004060'">注①集解关中记曰：“长乐宫本秦之兴乐宫也，汉太后常居之。”
<br>
<br>　　注②索隐韦昭云：“跸，止人行也。”按：长乐p未央宫东西相去稍远。闲往谓非
时也。中闲往来，清道烦人也。
<br>
<br>　　注③集解韦昭曰：“阁道也。”如淳曰：“作复道，方始筑武库南。”
<br>
<br>　　注④集解应劭曰：“月出高帝衣冠，备法驾，名曰游衣冠。”如淳曰：“三辅黄图
高寝在高庙西，高祖衣冠藏在高寝。”月出游于高庙，其道值所作复道下，故言乘宗庙
道上行。
<br>
<br>　　注⑤索隐案：谓举动有过也。左传云“君举必书”。</span>
<br>
<br>　　孝惠帝曾春出游离宫，叔孙生曰：“古者有春尝果，方今樱桃孰，可献，①愿陛下
出，因取樱桃献宗庙。”上乃许之。诸果献由此兴。
<br>
<br>　　<span style="font-size:10.5pt;color:'004060'">注①索隐案：吕氏春秋“仲春羞以含桃先荐寝庙”。高诱云“进含桃也。m鸟所含，
故曰含桃”。今之朱樱即是也。</span>
<br>
<br>　　太史公曰：语曰“千金之裘，非一狐之腋也；台榭之榱，非一木之枝也；三代之际，
非一士之智也”。信哉！夫高祖起微细，定海内，谋计用兵，可谓尽之矣。
<br>
<br>　　然而刘敬脱挽辂一说，建万世之安，智岂可专邪！叔孙通希世度务，制礼进退，与
时变化，卒为汉家儒宗。“大直若诎，①道固委蛇”，②盖谓是乎？
<br>
<br>　　<span style="font-size:10.5pt;color:'004060'">注①索隐音屈。
<br>
<br>　　注②索隐音移。</span>
<br>
<br>　　【索隐述赞】厦藉干，裘非一狐。委辂献说，挠陈书。皇帝始贵，车驾西都。
既安太子，又和匈奴。奉春p稷嗣，其功可图。

</span></td>
  </tr>
<tr><td align=center><a href="index.htm"><span style="font-size:12pt; color: #2895C3; letter-spacing: 1px; line-height: 25px;">返&nbsp;&nbsp;回</span></a>&nbsp;&nbsp;&nbsp;&nbsp;<a href="100.htm"><span style="font-size:12pt; color: #2895C3; letter-spacing: 1px; line-height: 25px;">下一页</span></a></td></tr>
</table>
</center></div>
<div align="center"><center>
<table border=0 width=100% cellspacing=0 cellpadding=0>

<tr>
 <td  align='center'style="font-size: 11.5pt"><hr width="85%" size="1" 
 color="#CBE2EC"><a href="http://www.my285.com/">梦远书城(<font face="华文新魏">my285.com</font>)</a></td></tr></table>
</center></div>
<div align="center">
<script src="http://www.my285.com/41tf/gdx.js"></script>
<script src="http://www.my285.com/41tf/wd.js"></script></div>


<center><script src="../../41tf/WB.js"></script></center>
<script src="../../41tf/wdp.js"></script>
<script src="../../41tf/wdt.js"></script>
<div style='display:"none"'><script src="../../41tf/tj.js"></script></div>

</body>

<!-- Mirrored from www.my285.com/shishu/shiji/099.htm by HTTrack Website Copier/3.x [XR&CO'2007], Thu, 21 Mar 2013 04:00:39 GMT -->
</html>
