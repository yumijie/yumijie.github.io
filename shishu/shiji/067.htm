<html>

<!-- Mirrored from www.my285.com/shishu/shiji/067.htm by HTTrack Website Copier/3.x [XR&CO'2007], Thu, 21 Mar 2013 03:59:52 GMT -->
<head>
<meta http-equiv="Content-Type" content="text/html; charset=gb2312">
<title>梦远书城_史记(集注本) </title>
<link rel="stylesheet" href="images/wyt.css">

</head>
<center><script src="http://www.my285.com/41tf/DH1.js"></script></center>
<table border="0" width="100%" cellspacing="0" cellpadding="0" background="../../41tf/bj1.gif">
<tr><td align="center">
<script src="../../41tf/DH0.js"></script></td></tr></table>
<center><script src="../../41tf/DH.js"></script></center>
<div align="center">
<script src="http://www.my285.com/41tf/dd.js"></script>
<script src="http://www.my285.com/41tf/gds.js"></script></div><body bgcolor="#f7f7e7" topmargin="2" leftmargin="0" rightmargin="0" 
bottommargin="0">

<div align="center"><img src="images/logo.gif" width="165" height="41"></div>
<div align="center"><hr color="#CBE2EC" width=85%></div>
<div align=center><table width=85%>
   <tr><td align=right style="font-size:12pt; color: #2895C3; letter-spacing: 1px; line-height: 25px;">卷六十七&nbsp;&nbsp;仲尼弟子列传　第七
</span></td></tr></table></div><p>
<div align="center"><center>
<table border="0" width="85%">
  <tr>
    <td style="font-size:12pt; line-height: 150%;"><br>
<br>　　孔子曰“受业身通者七十有七人”，①皆异能之士也。德行：颜渊，闵子骞，伯
牛，仲弓。政事：有，季路。言语：宰我，子贡。②文学：子游，子夏。师也辟，③
参也鲁，④柴也愚，⑤由也停⑥回也屡空。赐不受命而货殖焉，亿则屡中。⑦
<br>
<br>　　<span style="font-size:10.5pt;color:'004060'">注①索隐孔子家语亦有七十七人，唯文翁孔庙图作七十二人。
<br>
<br>　　注②索隐论语一曰德行，二曰言语，三曰政事，四曰文学。今此文政事在言语上，
是其记有异也。
<br>
<br>　　注③集解马融曰：“子张才过人，失于邪辟文过。”正义音癖。
<br>
<br>　　注④集解孔安国曰：“鲁，钝也。曾子迟钝。”
<br>
<br>　　注⑤集解何晏曰：“愚直之愚。”
<br>
<br>　　注⑥集解郑玄曰：“子路之行，失于汀！彼饕论语先言柴，次参，次师，次由。
今此传序之亦与论语不同，不得辄言其误也。正义嬉襞稀鸵舭丁
<br>
<br>　　注⑦集解何晏曰：“言回庶几于圣道，虽数空匮而乐在其中。赐不受教命，唯财货
是殖，亿度是非。盖美回所以励赐也。一曰屡犹每也，空犹虚中也。以圣人之善道，教
数子之庶几，犹不至于知道者，各内有此害也。其于庶几每能虚中者唯回，怀道深远。
不虚心不能知道。子贡无数子之病，然亦不知道者，虽不穷理而幸中，虽非天命而偶富，
亦所以不虚心也。”</span>
<br>
<br>　　孔子之所严事：于周则老子；于]，蘧伯玉；①于齐，晏平仲；②于楚，老莱子；
③于郑，子产；于鲁，孟公绰。数称臧文仲p柳下惠p④铜L⑤伯华p介山子然，孔子
皆后之，不并世。⑥
<br>
<br>　　<span style="font-size:10.5pt;color:'004060'">注①集解外宽而内直，自设于隐括之中，直己而不直人，汲汲于仁，以善自终，盖
蘧伯玉之行。索隐按：大戴礼又云“外宽而内直，自娱于隐括之中，直己而不直人，汲
汲于仁，以善存亡，盖蘧伯玉之行也”。
<br>
<br>　　注②集解君择臣而使之，臣择君而事之，有道顺命，无道衡命，盖晏平仲之行也。
索隐大戴记曰：“君择臣而使之，臣择君而事之，有道顺命，无道衡命，盖晏平仲之行
也。”
<br>
<br>　　注③索隐大戴记又云：“德恭而行信，终日言不在悔尤之内，贫而乐也，盖老莱子
之行也。”
<br>
<br>　　注④集解孝恭慈仁，允德图义，约货去怨，盖柳下惠之行。索隐大戴记又云：“孝恭慈仁，允德图义，约货亡怨，盖柳下惠之行也。”
<br>
<br>　　注⑤索隐地理志县名，属上党。正义L，丁奚反。按：铜L，潞州县。
<br>
<br>　　注⑥集解大戴礼曰：“孔子云‘国家有道，其言足以兴，国家无道，其默足以容，
盖铜L伯华之所行。观于四方，不忘其亲，苟思其亲，不尽其乐，盖介山子然之行也’。”
说苑曰：“孔子叹曰‘铜L伯华无死，天下有定矣’。”晋太康地记云：“铜L，晋大
夫羊舌赤之邑，世号赤曰铜L伯华。”索隐按：自臧文仲已下，孔子皆后之，不并代。
其所严事，自老子及公绰已上，皆孔子同时人也。按：戴德撰礼，号曰大戴礼，合八十
五篇，其四十七篇亡，见今存者有三十八篇。今裴氏所引在]将军篇。孔子称祁奚对晋
平公之辞，唯举铜Lp介山二人行耳。家语又云：“不克不忌，不念旧怨，盖伯夷p叔
齐之行。思天而敬人，服义而行信，盖赵文子之行。事君不爱其死，谋身不遗其友，盖
随武子之行。”</span>
<br>
<br>　　颜回者，鲁人也，字子渊。少孔子三十岁。①
<br>
<br>　　<span style="font-size:10.5pt;color:'004060'">注①正义少，戍妙反。</span>
<br>
<br>　　颜渊问仁，孔子曰：“克己复礼，天下归仁焉。”①
<br>
<br>　　<span style="font-size:10.5pt;color:'004060'">注①集解马融曰：“克己，约身也。”孔安国曰：“复，反也。身能反礼，则为仁
矣。”</span>
<br>
<br>　　孔子曰：“贤哉回也！①一箪食，一瓢饮，②在陋巷，人不堪其忧，回也不改其乐。”
③“回也如愚；④退而省其私，亦足以发，回也不愚。”⑤“用之则行，舍之则藏，唯
我与尔有是夫！”⑥
<br>
<br>　　<span style="font-size:10.5pt;color:'004060'">注①集解]曰：“非大贤乐道，不能若此，故以称之。”索隐]字伯玉，晋太
保，亦注论语，故裴引之。
<br>
<br>　　注②集解孔安国曰：“箪，笥也。”
<br>
<br>　　注③集解孔安国曰：“颜回乐道，虽箪食在陋巷，不改其所乐也。”
<br>
<br>　　注④集解孔安国曰：“于孔子之言，默而识之，如愚也。”
<br>
<br>　　注⑤集解孔安国曰：“察其退还与二三子说释道义，发明大体，知其不愚。”
<br>
<br>　　注⑥集解孔安国曰：“言可行则行，可止则止，唯我与颜回同也。”栾肇曰：“用己而后行，不假隐以自高，不屈道以要名，时人无知其实者，唯我与尔有是行。”正义肇字永初，高平人，晋尚书郎，作论语疑释十卷，论语驳二卷。</span>
<br>
<br>　　回年二十九，发尽白，蚤死。①孔子哭之恸，曰：“自吾有回，门人益亲。”②鲁哀公问：“弟子孰为好学？”孔子对曰：“有颜回者好学，不迁怒，不贰过。不幸短命死矣，今也则亡。”③
<br>
<br>　　<span style="font-size:10.5pt;color:'004060'">注①索隐按：家语亦云“年二十九而发白，三十二而死”。王肃云“此久远之书，
年数错误，未可详也。校其年，则颜回死时，孔子年六十一。然则伯鱼年五十先孔子卒
时，孔子且七十也。今此为颜回先伯鱼死，而论语曰颜回死，颜路请子之车，孔子曰
‘鲤也死，有棺而无椁’，或为设事之辞”。按：颜回死在伯鱼之前，故以论语为设词。
<br>
<br>　　注②集解王肃曰：“颜回为孔子胥附之友，能使门人日亲孔子。”
<br>
<br>　　注③集解何晏曰：“凡人任情，喜怒违理。颜回任道，怒不过分。迁者移也，怒当
其理，不移易也。不贰过者，有不善未尝复行。”</span>
<br>
<br>　　闵损字子骞。①少孔子十五岁。
<br>
<br>　　<span style="font-size:10.5pt;color:'004060'">注①集解郑玄曰：“孔子弟子目录云鲁人。”索隐家语亦云“鲁人。少孔子十五岁”。</span>
<br>
<br>　　孔子曰：“孝哉闵子骞！人不闲于其父母昆弟之言。”①不仕大夫，不食污君之禄。
②“如有复我者，③必在汶上矣。”④
<br>
<br>　　<span style="font-size:10.5pt;color:'004060'">注①集解陈k曰：“言子骞上事父母，下顺兄弟，动静尽善，故人不得有非闲之言。”
<br>
<br>　　注②索隐论语季氏使闵子骞为费宰，子骞曰“善为我辞焉”，是不仕大夫，不食污
君之禄也。
<br>
<br>　　注③集解孔安国曰：“复我者，重来召我。”
<br>
<br>　　注④集解孔安国曰：“去之汶水上，欲北如齐。”</span>
<br>
<br>　　耕字伯牛。①孔子以为有德行。
<br>
<br>　　<span style="font-size:10.5pt;color:'004060'">注①集解郑玄曰鲁人。索隐按：家语云鲁人。</span>
<br>
<br>　　伯牛有恶疾，孔子往问之，自牖执其手，①曰：“命也夫！斯人也而有斯疾，命也
夫！”②
<br>
<br>　　<span style="font-size:10.5pt;color:'004060'">注①集解包氏曰：“牛有恶疾，不欲见人，孔子从牖执其手。”
<br>
<br>　　注②集解包氏曰：“再言之者，痛之甚也。”</span>
<br>
<br>　　雍字仲弓。①
<br>
<br>　　<span style="font-size:10.5pt;color:'004060'">注①集解郑玄曰：“鲁人。”索隐家语云：“伯牛之宗族，少孔子二十九岁。”</span>
<br>
<br>　　仲弓问政，孔子曰：“出门如见大宾，使民如承大祭。①在邦无怨，在家无怨。”②
<br>
<br>　　<span style="font-size:10.5pt;color:'004060'">注①集解孔安国曰：“莫尚乎敬。”
<br>
<br>　　注②集解包氏曰：“在邦为诸侯，在为卿大夫。”</span>
<br>
<br>　　孔子以仲弓为有德行，曰：“雍也可使南面。”①
<br>
<br>　　<span style="font-size:10.5pt;color:'004060'">注①集解包氏曰：“可使南面，言任诸侯之治。”</span>
<br>
<br>　　仲弓父，贱人。孔子曰：“牛之子U且角，虽欲勿用，山川其舍诸？”①
<br>
<br>　　<span style="font-size:10.5pt;color:'004060'">注①集解何晏曰：“，杂文。U，赤色也，角者，角周正，中牺牲，虽欲以其所
生而不用，山川宁肯舍之乎？言父虽不善，不害于子之美。”</span>
<br>
<br>　　求字子有，①少孔子二十九岁。为季氏宰。
<br>
<br>　　<span style="font-size:10.5pt;color:'004060'">注①集解郑玄曰鲁人。</span>
<br>
<br>　　季康子问孔子曰：“求仁乎？”曰：“千室之邑，百乘之家，①求也可使治其赋。
仁则吾不知也。”②复问：“子路仁乎？”孔子对曰：“如求。”
<br>
<br>　　<span style="font-size:10.5pt;color:'004060'">注①集解孔安国曰：“千室，卿大夫之邑。卿大夫称家。诸侯千乘，大夫故曰百乘。”
<br>
<br>　　注②集解孔安国曰：“赋，兵赋也。仁道至大，不可全名也。”</span>
<br>
<br>　　求问曰：“闻斯行诸？”①子曰：“行之。”子路问：“闻斯行诸？”子曰：“有
父兄在，如之何其闻斯行之！”②子华怪之，“敢问问同而答异？”孔子曰：“求也退，故进之。由也兼人，故退之。”③
<br>
<br>　　<span style="font-size:10.5pt;color:'004060'">注①集解包氏曰：“赈穷救乏之事也。”
<br>
<br>　　注②集解孔安国曰：“当白父兄，不可自专。”
<br>
<br>　　注③集解郑玄曰：“言有性谦退，子路务在胜尚人，各因其人之失而正之。”</span>
<br>
<br>　　仲由字子路，卞人也。①少孔子九岁。
<br>
<br>　　<span style="font-size:10.5pt;color:'004060'">注①集解徐广曰：“尸子曰子路，卞之野人。”索隐家语一字季路，亦云是卞人也。</span>
<br>
<br>　　子路性鄙，好勇力，志伉直，冠雄鸡，佩j豚，①陵暴孔子。孔子设礼稍诱子路，
子路后儒服委质，②因门人请为弟子。
<br>
<br>　　<span style="font-size:10.5pt;color:'004060'">注①集解冠以雄鸡，佩以j豚。二物皆勇，子路好勇，故冠带之。
<br>
<br>　　注②索隐按：服虔注左氏云“古者始仕，必先书其名于策，委死之质于君，然后为
臣，示必死节于其君也”。</span>
<br>
<br>　　子路问政，孔子曰：“先之，劳之。”①请益。曰：“无倦。”②
<br>
<br>　　<span style="font-size:10.5pt;color:'004060'">注①集解孔安国曰：“先导之以德，使民信之，然后劳之。易曰‘悦以使民，民忘
其劳’。”
<br>
<br>　　注②集解孔安国曰：“子路嫌其少，故请益。曰‘无倦’者，行此上事无倦则可。”</span>
<br>
<br>　　子路问：“君子尚勇乎？”孔子曰：“义之为上。君子好勇而无义则乱，①小人好
勇而无义则盗。”
<br>
<br>　　<span style="font-size:10.5pt;color:'004060'">注①集解李充曰：“既称君子，不职为乱阶也。若君亲失道，国家昏乱，其于赴患
致命而不知正顾义者，则亦陷乎为乱而受不义之责也。”索隐按：充字弘度，晋中书侍
郎，亦作论语解。</span>
<br>
<br>　　子路有闻，未之能行，唯恐有闻。①
<br>
<br>　　<span style="font-size:10.5pt;color:'004060'">注①集解孔安国曰：“前所闻未及行，故恐复有闻不得并行。”</span>
<br>
<br>　　孔子曰：“片言可以折狱者，其由也与！”①“由也好勇过我，无所取材。”②“若由也，不得其死然。”③“衣敝袍④与衣狐貉者立而不耻者，其由也与！”“由也升堂矣，未入于室也。”⑤
<br>
<br>　　<span style="font-size:10.5pt;color:'004060'">注①集解孔安国曰：“片犹偏也。听讼必须两辞以定是非，偏信一言折狱者，唯子
路可也。”
<br>
<br>　　注②集解栾肇曰：“适用曰材，好勇过我用，故云‘无所取’。”索隐按：肇字永
初，晋尚书郎，作论语义也。
<br>
<br>　　注③集解孔安国曰：“不得以寿终也。”
<br>
<br>　　注④集解孔安国曰：“，?着也。”
<br>
<br>　　注⑤集解马融曰：“升我堂矣，未入于室耳。”</span>
<br>
<br>　　季康子问：“仲由仁乎？”孔子曰：“千乘之国可使治其赋，不知其仁。”
<br>
<br>　　子路喜从游，遇长沮p桀溺p荷莜丈人。
<br>
<br>　　子路为季氏宰，季孙问曰：“子路可谓大臣与？”孔子曰：“可谓具臣矣。”①
<br>
<br>　　<span style="font-size:10.5pt;color:'004060'">注①集解孔安国曰：“言备臣数而已。”</span>
<br>
<br>　　子路为蒲大夫，①辞孔子。孔子曰：“蒲多壮士，又难治。然吾语汝：恭以敬，可
以执勇；②宽以正，可以比；③恭正以静，可以报上。”
<br>
<br>　　<span style="font-size:10.5pt;color:'004060'">注①索隐蒲，]邑，子路为之宰也。
<br>
<br>　　注②集解言恭谨谦敬，勇猛不能害，故曰“执”也。
<br>
<br>　　注③集解音鼻。言宽大清正，必归近之。</span>
<br>
<br>　　初，]灵公有宠姬曰南子。灵公太子蒉聩得过南子，惧诛出奔。及灵公卒而夫人欲
立公子郢。郢不肯，曰：“亡人太子之子辄在。”于是]立辄为君，是为出公。出公立
十二年，其父蒉聩居外，不得入。子路为]大夫孔悝之邑宰。①蒉聩乃与孔悝作乱，谋
入孔悝家，遂与其徒袭攻出公。出公奔鲁，而蒉聩入立，是为庄公。方孔悝作乱，②子
路在外，闻之而驰往。遇子羔出]城门，谓子路曰：“出公去矣，而门已闭，子可还矣，
毋空受其祸。”子路曰：“食其食者不避其难。”子羔卒去。有使者入城，城门开，子
路随而入。造蒉聩，蒉聩与孔悝登台。子路曰：“君焉用孔悝？请得而杀之。”蒉聩弗
听。于是子路欲燔台，蒉聩惧，乃下石乞p壶d攻子路，击断子路之缨。子路曰：“君
子死而冠不免。”遂结缨而死。
<br>
<br>　　<span style="font-size:10.5pt;color:'004060'">注①索隐按：服虔云“为孔悝之邑宰”。
<br>
<br>　　注②索隐按：左传蒯聩入孔悝家，悝母伯姬劫悝于厕，强与之盟而立蒯聩，非悝本
心自作乱也。</span>
<br>
<br>　　孔子闻]乱，曰：“嗟乎，由死矣！”已而果死。故孔子曰：“自吾得由，恶言不
闻于耳。”①是时子贡为鲁使于齐。②
<br>
<br>　　<span style="font-size:10.5pt;color:'004060'">注①集解王肃曰：“子路为孔子侍]，故侮慢之人不敢有恶言，是以恶言不闻于孔
子耳。”
<br>
<br>　　注②索隐按：左传子贡为鲁使齐在哀十五年，盖此文误也。</span>
<br>
<br>　　宰予字子我。①利口辩辞。既受业，问：“三年之丧不已久乎？君子三年不为礼，
礼必坏；三年不为乐，乐必崩。旧谷既没，新谷既升，钻燧改火，期可已矣。”②子曰：
“于汝安乎？”曰：“安。”“汝安则为之。君子居丧，食旨不甘，闻乐不乐，故弗为
也。”③宰我出，子曰：“予之不仁也！子生三年然后免于父母之怀。④夫三年之丧，
天下之通义也。”⑤
<br>
<br>　　<span style="font-size:10.5pt;color:'004060'">注①集解郑玄曰鲁人。索隐家语亦云鲁人。
<br>
<br>　　注②集解马融曰：“周书月令有更火之文。春取榆柳之火，夏取枣杏之火，季夏取
桑柘之火，秋取柞A之火，冬取槐檀之火。一年之中，钻火各异木，故曰‘改火’。”
<br>
<br>　　注③集解孔安国曰：“旨，美也。责其无仁于亲，故言‘汝安则为之’。”
<br>
<br>　　注④集解马融曰：“生未三岁，为父母所怀抱也。”
<br>
<br>　　注⑤集解孔安国曰：“自天子达于庶人。”</span>
<br>
<br>　　宰予昼寝。子曰：“朽木不可雕也，①粪土之墙不可圬也。”②
<br>
<br>　　<span style="font-size:10.5pt;color:'004060'">注①集解包氏曰：“朽，腐也。雕，雕琢刻画。”
<br>
<br>　　注②集解王肃曰：“圬，墁也。二者喻虽施功犹不成也。”</span>
<br>
<br>　　宰我问五帝之德，子曰：“予非其人也。”①
<br>
<br>　　<span style="font-size:10.5pt;color:'004060'">注①集解王肃曰：“言不足以明五帝之德也。”</span>
<br>
<br>　　宰我为临大夫，①与田常作乱，以夷其族，孔子耻之。②
<br>
<br>　　<span style="font-size:10.5pt;color:'004060'">注①索隐按：谓仕齐。齐都临淄，故云“为临淄大夫”也。
<br>
<br>　　注②索隐按：左氏传无宰我与田常作乱之文，然有阚止字子我，而因争宠，遂为陈
恒所杀。恐字与宰予相涉，因误云然。</span>
<br>
<br>　　端沐①赐，]人，字子贡。少孔子三十一岁。
<br>
<br>　　<span style="font-size:10.5pt;color:'004060'">注①索隐家语作“木”。</span>
<br>
<br>　　子贡利口巧辞，孔子常黜其辩。问曰：“汝与回也孰愈？”①对曰：“赐也何敢望
回！回也闻一以知十，赐也闻一以知二。”
<br>
<br>　　<span style="font-size:10.5pt;color:'004060'">注①集解孔安国曰：“愈犹胜也。”</span>
<br>
<br>　　子贡既已受业，问曰：“赐何人也？”孔子曰：“汝器也。”①曰：“何器也？”曰：“瑚琏也。”②
<br>
<br>　　<span style="font-size:10.5pt;color:'004060'">注①集解孔安国曰：“言汝器用之人。”
<br>
<br>　　注②集解包氏曰：“瑚琏，黍稷器。夏曰瑚，殷曰琏，周曰簋，宗庙之贵器。”</span>
<br>
<br>　　陈子禽问子贡曰：“仲尼焉学？”子贡曰：“文武之道未坠于地，在人，贤者识其
大者，不贤者识其小者，莫不有文武之道。夫子焉不学，①而亦何常师之有！”②又问
曰：“孔子适是国必闻其政。求之与？抑与之与？”③子贡曰：“夫子温良恭俭让以得之。夫子之求之也，其诸异乎人之求之也。”④
<br>
<br>　　<span style="font-size:10.5pt;color:'004060'">注①集解孔安国曰：“文武之道未坠落于地，贤与不贤各有所识，夫子无所不从学。”
<br>
<br>　　注②集解孔安国曰：“无所不从学，故无常师。”
<br>
<br>　　注③集解郑玄曰：“怪孔子所至之邦必与闻国政，求而得之邪？抑人君自愿与之为
治者？”
<br>
<br>　　注④集解郑玄曰：“言夫子行此五德而得之，与人求之异，明人君自与之。”</span>
<br>
<br>　　子贡问曰：“富而无骄，贫而无谄，何如？”孔子曰：“可也；①不如贫而乐道，
富而好礼。”②
<br>
<br>　　<span style="font-size:10.5pt;color:'004060'">注①集解孔安国曰：“未足多也。”
<br>
<br>　　注②集解郑玄曰：“乐谓志于道，不以贫为忧苦也。”</span>
<br>
<br>　　田常欲作乱于齐，惮高p国p鲍p晏，故移其兵欲以伐鲁。孔子闻之，谓门弟子曰：
“夫鲁，坟墓所处，父母之国，国危如此，二三子何为莫出？”子路请出，孔子止之。
子张p子石①请行，孔子弗许。子贡请行，孔子许之。
<br>
<br>　　<span style="font-size:10.5pt;color:'004060'">注①索隐公孙龙也。</span>
<br>
<br>　　遂行，至齐，说田常曰：“君之伐鲁过矣。夫鲁，难伐之国，其城薄以卑，其地狭
以泄，①其君愚而不仁，大臣伪而无用，其士民又恶甲兵之事，此不可与战。君不如伐
吴。夫吴，城高以厚，地广以深，甲坚以新，士选以饱，重器精兵尽在其中，又使明大
夫守之，此易伐也。”田常忿然作色曰：“子之所难，人之所易；子之所易，人之所难：
而以教常，何也？”子贡曰：“臣闻之，忧在内者攻强，忧在外者攻弱。今君忧在内。
吾闻君三封而三不成者，大臣有不听者也。今君破鲁以广齐，战胜以骄主，破国以尊臣，
②而君之功不与焉，则交日疏于主。是君上骄主心，下恣k臣，求以成大事，难矣。夫
上骄则恣，臣骄则争，是君上与主有却，下与大臣交争也。如此，则君之立于齐危矣。
故曰不如伐吴。伐吴不胜，民人外死，大臣内空，是君上无强臣之敌，下无民人之过，
孤主制齐者唯君也。”田常曰：“善。虽然，吾兵业已加鲁矣，去而之吴，大臣疑我，
柰何？”子贡曰：“君按兵无伐，臣请往使吴王，令之救鲁而伐齐，君因以兵迎之。”
田常许之，使子贡南见吴王。
<br>
<br>　　<span style="font-size:10.5pt;color:'004060'">注①索隐按：越绝书其“泄”字作“浅”。
<br>
<br>　　注②集解王肃曰：“鲍p晏等帅师，若破国则臣尊矣。”</span>
<br>
<br>　　说曰：“臣闻之，王者不绝世，霸者无强敌，千钧之重加铢两而移。今以万乘之齐
而私千乘之鲁，与吴争强，窃为王危之。且夫救鲁，显名也；伐齐，大利也。
<br>
<br>　　以抚泗上诸侯，诛暴齐以服强晋，利莫大焉。名存亡鲁，实困强齐。智者不疑也。”
吴王曰：“善。虽然，吾尝与越战，栖之会稽。越王苦身养士，有报我心。
<br>
<br>　　子待我伐越而听子。”子贡曰：“越之劲不过鲁，吴之强不过齐，王置齐而伐越，
则齐已平鲁矣。且王方以存亡继绝为名，夫伐小越而畏强齐，非勇也。夫勇者不避难，
仁者不穷约，智者不失时，王者不绝世，以立其义。今存越示诸侯以仁，救鲁伐齐，威
加晋国，诸侯必相率而朝吴，霸业成矣。且王必恶越，①臣请东见越王，令出兵以从，
此实空越，名从诸侯以伐也。”吴王大说，乃使子贡之越。
<br>
<br>　　<span style="font-size:10.5pt;color:'004060'">注①索隐恶犹畏恶也。</span>
<br>
<br>　　越王除道郊迎，身御至舍而问曰：“此蛮夷之国，大夫何以俨然辱而临之？”子贡
曰：“今者吾说吴王以救鲁伐齐，其志欲之而畏越，曰‘待我伐越乃可’。如此，破越
必矣。且夫无报人之志而令人疑之，拙也；有报人之志，使人知之，殆也；事未发而先
闻，危也。三者举事之大患。”句践顿首再拜曰：“孤尝不料力，乃与吴战，困于会稽，
痛入于骨髓，日夜焦唇干舌，徒欲与吴王接踵而死，孤之愿也。”遂问子贡。子贡曰：“吴王为人猛暴，k臣不堪；国家敝以数战，士卒弗忍；百姓怨上，大臣内变；子胥以谏死，①太宰河檬拢顺君之过以安其私：是残国之治也。今王诚发士卒佐
之徼②其志，③重宝以说其心，卑辞以尊其礼，其伐齐必也。彼战不胜，王之福矣。战
胜，必以兵临晋，臣请北见晋君，令共攻之，弱吴必矣。
<br>
<br>　　其锐兵尽于齐，重甲困于晋，而王制其敝，此灭吴必矣。”越王大说，许诺。
<br>
<br>　　送子贡金百镒，剑一，良矛二。子贡不受，遂行。
<br>
<br>　　<span style="font-size:10.5pt;color:'004060'">注①索隐王劭按：家语p越绝并无此五字。是时子胥未死。
<br>
<br>　　注②集解结尧反。
<br>
<br>　　注③集解王肃曰：“激射其志。”</span>
<br>
<br>　　报吴王曰：“臣敬以大王之言告越王，越王大恐，曰：‘孤不幸，少失先人，内不
自量，抵罪于吴，军败身辱，栖于会稽，国为虚莽，①赖大王之赐，使得奉俎豆而修祭
祀，死不敢忘，何谋之敢虑！’”后五日，越使大夫种顿首言于吴王曰：“东海役臣孤
句践使者臣种，敢修下吏问于左右。今窃闻大王将兴大义，诛强救弱，困暴齐而抚周室，
请悉起境内士卒三千人，孤请自被坚执锐，以先受矢石。因越贱臣种奉先人藏器，甲二
十领，a屈卢之矛，②步光之剑，以贺军吏。”吴王大说，以告子贡曰：“越王欲身从
寡人伐齐，可乎？”
<br>
<br>　　子贡曰：“不可。夫空人之国，悉人之，又从其君，不义。君受其币，许其师，
而辞其君。”吴王许诺，乃谢越王。于是吴王乃遂发九郡兵伐齐。
<br>
<br>　　<span style="font-size:10.5pt;color:'004060'">注①集解虚音墟。莽，莫朗反。索隐有本作“棘”，恐误也。
<br>
<br>　　注②索隐a音肤，斧也。刘氏云一本无此字。屈卢，矛名。</span>
<br>
<br>　　子贡因去之晋，谓晋君曰：“臣闻之，虑不先定不可以应卒，①兵不先辨不可以胜
敌。今夫齐与吴将战，彼战而不胜，越乱之必矣；与齐战而胜，必以其兵临晋。”晋君
大恐，曰：“为之柰何？”子贡曰：“修兵休卒以待之。”晋君许诺。
<br>
<br>　　<span style="font-size:10.5pt;color:'004060'">注①索隐按：卒谓急卒也。言计虑不先定，不可以应卒有非常之事。</span>
<br>
<br>　　子贡去而之鲁。吴王果与齐人战于艾陵，①大破齐师，获七将军之兵而不归，果以
兵临晋，与晋人相遇黄池②之上。吴晋争强。晋人击之，大败吴师。越王闻之，涉江袭
吴，去城七里而军。吴王闻之，去晋而归，与越战于五湖。三战不胜，城门不守，越遂
围王宫，杀夫差而戮其相。③破吴三年，东向而霸。
<br>
<br>　　<span style="font-size:10.5pt;color:'004060'">注①索隐按：左传在哀十一年。
<br>
<br>　　注②索隐左传黄池之会在哀十三年。越入吴，吴与越平也。
<br>
<br>　　注③索隐按：左传越灭吴在哀二十二年，则事并悬隔数年。盖此文欲终说其事，故
其辞相连。</span>
<br>
<br>　　故子贡一出，存鲁，乱齐，破吴，强晋而霸越。子贡一使，使势相破，十年之中，
五国各有变。①
<br>
<br>　　<span style="font-size:10.5pt;color:'004060'">注①索隐按：左传谓鲁p齐p晋p吴p越也，故云“子贡出，存鲁，乱齐，破吴，
强晋而霸越”。</span>
<br>
<br>　　子贡好废举，与时转货赀。①喜扬人之美，不能匿人之过。常相鲁]，家累千金，
卒终于齐。
<br>
<br>　　<span style="font-size:10.5pt;color:'004060'">注①集解废举谓停贮也。与时谓逐时也。夫物贱则买而停贮，值贵即逐时转易，货
卖取资利也。索隐按：家语“货”作“化”。王肃云：“废举谓买贱卖贵也，转化谓随
时转货以殖其资也。”刘氏云：“废谓物贵而卖之，举谓物贱而收买之，转货谓转贵收
贱也。”</span>
<br>
<br>　　言偃，吴人，①字子游。少孔子四十五岁。
<br>
<br>　　<span style="font-size:10.5pt;color:'004060'">注①索隐家语云鲁人。按：偃仕鲁为武城宰耳。今吴郡有言偃，盖吴郡人为是也。</span>
<br>
<br>　　子游既已受业，为武城宰。①孔子过，闻弦歌之声。孔子莞尔而笑②曰：“割鸡焉
用牛刀？”③子游曰：“昔者偃闻诸夫子曰，君子学道则爱人，小人学道则易使。”④
孔子曰：“二三子，⑤偃之言是也。前言戏之耳。”⑥孔子以为子游习于文学。
<br>
<br>　　<span style="font-size:10.5pt;color:'004060'">注①正义括地志云：“在兖州，□南城也。舆地志云南武城县，鲁武城邑，子游为
宰者也，在泰山郡。”
<br>
<br>　　注②集解何晏曰：“莞尔，小笑貌。”
<br>
<br>　　注③集解孔安国曰：“言治小何须用大道。”
<br>
<br>　　注④集解孔安国曰：“道谓礼乐也。乐以和人，人和则易使。”
<br>
<br>　　注⑤集解孔安国曰：“从行者。”
<br>
<br>　　注⑥集解孔安国曰：“戏以治小而用大。”</span>
<br>
<br>　　卜商①字子夏。少孔子四十四岁。
<br>
<br>　　<span style="font-size:10.5pt;color:'004060'">注①集解家语云]人。郑玄曰温国卜商。索隐按：家语云]人，郑玄云温国人，不
同者，温国今河内温县，元属]故。</span>
<br>
<br>　　子夏问：“‘巧笑倩兮，美目盼兮，素以为绚兮’，何谓也？”①子曰：“绘事后
素。”②曰：“礼后乎？”③孔子曰：“商始可与言诗已矣。”④
<br>
<br>　　<span style="font-size:10.5pt;color:'004060'">注①集解马融曰：“倩，笑貌。盼，动目貌。绚，文貌。此上二句在]风硕人之二
章，其下一句逸诗。”
<br>
<br>　　注②集解郑玄曰：“绘，画文也。凡昼绘先布色，然后以素分布其闲以成其文，
喻美女虽有倩盼美质，亦须礼以成也。”
<br>
<br>　　注③集解何晏曰：“孔言缋事后素，子夏闻而解知以素喻礼，故曰‘礼后乎’。”
<br>
<br>　　注④集解包氏曰：“能发明我意，可与言诗矣。”</span>
<br>
<br>　　子贡问：“师与商孰贤？”子曰：“师也过，商也不及。”①“然则师愈与？”曰：“过犹不及。”
<br>
<br>　　<span style="font-size:10.5pt;color:'004060'">注①集解孔安国曰：“言俱不得中。”</span>
<br>
<br>　　子谓子夏曰：“汝为君子儒，无为小人儒。”①
<br>
<br>　　<span style="font-size:10.5pt;color:'004060'">注①集解何晏曰：“君子之儒将以明道，小人为儒则矜其名。”</span>
<br>
<br>　　孔子既没，子夏居西河①教授，为魏文侯师。②其子死，哭之失明。
<br>
<br>　　<span style="font-size:10.5pt;color:'004060'">注①索隐在河东郡之西界，盖近龙门。刘氏云：“今同州河西县有子夏石室学堂也。”
正义西河郡，今汾州也。尔雅云：“两河闲曰冀州。”礼记云：“自东河至于西河。”
河东故号龙门河为西河，汉因为西河郡，汾州也，子夏所教处。
<br>
<br>　　括地志云：“谒泉山一名隐泉山，在汾州隰城县北四十里。注水经云‘其山崖壁五，
崖半有一石室，去地五十丈，顶上平地十许顷。随国集记云此为子夏石室，退老西河居
此’。有卜商神祠，今见在。”
<br>
<br>　　注②索隐按：子夏文学着于四科，序诗，传易。又孔子以春秋属商。又传礼，着在
礼志。而此史并不论，空记论语小事，亦其疏也。正义文侯都安邑。孔子卒后，子夏教
于西河之上，文侯师事之，咨问国政焉。</span>
<br>
<br>　　颛孙师，陈人，①字子张。少孔子四十八岁。
<br>
<br>　　<span style="font-size:10.5pt;color:'004060'">注①索隐郑玄目录阳城人。阳城，县名，属陈郡。</span>
<br>
<br>　　子张问干禄，①孔子曰：“多闻阙疑，慎言其余，则寡尤；②多见阙殆，慎行其余，
则寡悔。③言寡尤，行寡悔，禄在其中矣。”④
<br>
<br>　　<span style="font-size:10.5pt;color:'004060'">注①集解郑玄曰：“干，求也。禄，禄位也。”
<br>
<br>　　注②集解包氏曰：“尤，过也。疑则阙之；其余不疑，犹慎言之，则少过。”
<br>
<br>　　注③集解包氏曰：“殆，危也。所见危者，阙而不行，则少悔。”
<br>
<br>　　注④集解郑玄曰：“言行如此，虽不得禄，得禄之道。”</span>
<br>
<br>　　他日从在陈蔡闲，困，问行。孔子曰：“言忠信，行笃敬，虽蛮貊之国行也；言不
忠信，行不笃敬，虽州里行乎哉！①立则见其参于前也，在舆则见其倚于衡，夫然后行。”
②子张书诸绅。③
<br>
<br>　　<span style="font-size:10.5pt;color:'004060'">注①集解郑玄曰：“二千五百家为州，五家为邻，五邻为里。行乎哉，言不可行。”
<br>
<br>　　注②集解包氏曰：“衡，Q也。言思念忠信，立则常想见，参然在前；在舆则若倚
于车Q。”
<br>
<br>　　注③集解孔安国曰：“绅，大带也。”</span>
<br>
<br>　　子张问：“士何如斯可谓之达矣？”孔子曰：“何哉，尔所谓达者？”子张对曰：“在国必闻，在家必闻。”①孔子曰：“是闻也，非达也。夫达者，质直而好义，察言而观色，虑以下人，②在国及家必达。③夫闻也者，色取仁而行违，居之不疑，④
在国及家必闻。”⑤
<br>
<br>　　<span style="font-size:10.5pt;color:'004060'">注①集解郑玄曰：“言士之所在，皆能有名誉。”
<br>
<br>　　注②集解马融曰：“常有谦退之志，察言语，观颜色，知其所欲，其念虑常欲下于
人。”
<br>
<br>　　注③集解马融曰：“谦尊而光，卑而不可u。”
<br>
<br>　　注④集解马融曰：“此言佞人也。佞人假仁者之色，行之则违；安居其伪而不自疑。”
<br>
<br>　　注⑤集解马融曰：“佞人党多。”</span>
<br>
<br>　　曾参，南武城人，①字子舆。少孔子四十六岁。
<br>
<br>　　<span style="font-size:10.5pt;color:'004060'">注①索隐按：武城属鲁。当时鲁更有北武城，故言南也。正义括地志云：“南武城
在兖州，子游为宰者。地理志云定襄有武城，清河有武城，故此云南武城也。”</span>
<br>
<br>　　孔子以为能通孝道，①故授之业。作孝经。死于鲁。
<br>
<br>　　<span style="font-size:10.5pt;color:'004060'">注①正义韩诗外传云：“曾子曰：‘吾尝仕为吏，禄不过钟釜，尚犹欣欣而喜者，
非以为多也，乐道养亲也。亲没之后，吾尝南游于越，得尊官，堂高九仞，榱提三尺，
z毂百乘，然犹北向而泣者，非为贱也，悲不见吾亲也。’”</span>
<br>
<br>　　澹台灭明，①武城人，②字子羽。少孔子三十九岁。
<br>
<br>　　<span style="font-size:10.5pt;color:'004060'">注①集解包氏曰：“澹台，姓；灭明，名。”正义括地志云：“延津在滑州灵昌县
东七里。注水经云：‘黄河水至此为之延津。昔澹台子羽赍千金之璧渡河，阳侯波起，
两蛟夹舟。子羽曰：“吾可以义求，不可以威劫。”操剑斩蛟。蛟死，乃投璧于河，三
投而辄跃出，乃毁璧而去，亦无怪意。’□此津也。”
<br>
<br>　　注②正义括地志云亦在兖州。</span>
<br>
<br>　　状貌甚恶。欲事孔子，孔子以为材薄。既已受业，退而修行，行不由径，非公事不
见卿大夫。①
<br>
<br>　　<span style="font-size:10.5pt;color:'004060'">注①集解包氏曰：“言其公且方。”</span>
<br>
<br>　　南游至江，①从弟子三百人，设取予去就，名施乎诸侯。孔子闻之，曰：“吾以言
取人，失之宰予；以貌取人，失之子羽。”②
<br>
<br>　　<span style="font-size:10.5pt;color:'004060'">注①索隐按：今吴国东南有澹台湖，□其遗笏在。
<br>
<br>　　注②索隐按：家语“子羽有君子之容，而行不胜其貌”。而上文云“灭明状貌甚恶”，
则以子羽形陋也。今此孔子云“以貌取人，失之子羽”，与家语正相反。
<br>
<br>　　正义按：澹子羽墓在兖州邹城县。</span>
<br>
<br>　　宓不齐字子贱。①少孔子三十岁。②
<br>
<br>　　<span style="font-size:10.5pt;color:'004060'">注①集解孔安国曰鲁人。正义颜氏家训云：“兖州永昌郡城，旧单父县地也。
<br>
<br>　　东门有子贱碑，汉世所立，乃云济南伏生□子贱之后，是‘’之与‘伏’古来通，
字误为‘宓’，较可明矣。字从‘虍’，音呼；宓从‘宀’。音挠。下俱为‘必’，
世传写误也。”
<br>
<br>　　注②索隐家语云“鲁人，字子贱，少孔子四十九岁”。此云“三十”，不同。</span>
<br>
<br>　　孔子谓“子贱君子哉！鲁无君子，斯焉取斯？”①
<br>
<br>　　<span style="font-size:10.5pt;color:'004060'">注①集解包氏曰：“如鲁无君子，子贱安得此行而学？”</span>
<br>
<br>　　子贱为单父宰，①反命于孔子，曰：“此国有贤不齐者五人，②教不齐所以治者。”
孔子曰：“惜哉不齐所治者小，所治者大则庶几矣。”
<br>
<br>　　<span style="font-size:10.5pt;color:'004060'">注①正义宋州县也。说苑云：“宓子贱理单父，弹琴，身不下堂，单父理。巫马期
以星出，以星入，而单父亦理。巫马期问其故。宓子贱曰：‘我之谓任人，子之谓任力。
任力者劳，任人者逸。’”
<br>
<br>　　注②索隐按：家语云“不齐所父事者三人，所兄事者五人，所友者十一人”，不同也。</span>
<br>
<br>　　原宪①字子思。
<br>
<br>　　<span style="font-size:10.5pt;color:'004060'">注①集解郑玄曰鲁人。索隐郑玄云鲁人。家语云：“宋人。少孔子三十六岁。”</span>
<br>
<br>　　子思问耻。孔子曰：“国有道，谷。①国无道，谷，耻也。”②
<br>
<br>　　<span style="font-size:10.5pt;color:'004060'">注①集解孔安国曰：“谷，禄也。邦有道，当食禄。”
<br>
<br>　　注②集解孔安国曰：“君无道而在其朝，食其禄，是耻辱也。”</span>
<br>
<br>　　子思曰：“克伐怨欲不行焉，可以为仁乎？”①孔子曰：“可以为难矣，仁则吾弗
知也。”②
<br>
<br>　　<span style="font-size:10.5pt;color:'004060'">注①集解马融曰：“克，好胜人也。伐，自伐其功。怨，忌也。欲，贪欲也。”
<br>
<br>　　注②集解包氏曰：“四者行之难，未足以为仁。”</span>
<br>
<br>　　孔子卒，原宪遂亡在草泽中。①子贡相]，而结驷连骑，排藜藿入穷阎，过谢原宪。
宪摄敝衣冠见子贡。子贡耻之，曰：“夫子岂病乎？”原宪曰：“吾闻之，无财者谓之
贫，学道而不能行者谓之病。若宪，贫也，非病也。”子贡X，不怿而去，终身耻其言
之过也。
<br>
<br>　　<span style="font-size:10.5pt;color:'004060'">注①索隐家语云：“隐居]。”</span>
<br>
<br>　　公冶长，齐人，字子长。①
<br>
<br>　　<span style="font-size:10.5pt;color:'004060'">注①索隐家语云：“鲁人，名苌，字子长。”范宁云：“字子芝。”</span>
<br>
<br>　　孔子曰：“长可妻也，虽在累绁之中，①非其罪也。”以其子妻之。②
<br>
<br>　　<span style="font-size:10.5pt;color:'004060'">注①集解孔安国曰：“累，黑索也。绁，挛也。所以拘罪人。”
<br>
<br>　　注②集解张华曰：“公冶长墓在城阳姑幕城东南五里所，墓极高。”</span>
<br>
<br>　　南宫括字子容。①
<br>
<br>　　<span style="font-size:10.5pt;color:'004060'">注①集解孔安国曰：“容，鲁人”。索隐家语作“南宫绦”。按：其人是孟僖子之
子仲孙阅也，盖居南宫因姓焉。</span>
<br>
<br>　　问孔子曰：“羿善射，S荡舟，①俱不得其死然；禹稷躬稼而有天下？”孔子弗答。
②容出，孔子曰：“君子哉若人！上德哉若人！”③“国有道，不废；④国无道，免于刑戮。”三复“白之玷”，⑤以其兄之子妻之。
<br>
<br>　　<span style="font-size:10.5pt;color:'004060'">注①集解孔安国曰：“羿，有穷之君，篡夏后位，其徒寒浞杀之，因其室而生S。
S多力，能陆地行舟，为夏后少康所杀。”正义羿音诣。荡，大浪反。
<br>
<br>　　注②集解马融曰：“禹尽力于沟洫，稷播百谷，故曰‘躬稼’也。禹及其身，稷及
后世，皆王。括意欲以禹稷比孔子，孔子谦，故不答。”
<br>
<br>　　注③集解孔安国曰：“贱不义而贵有德，故曰君子。”
<br>
<br>　　注④集解孔安国曰：“不废，言见用。”
<br>
<br>　　注⑤集解孔安国曰：“诗云‘白之玷，尚可磨也；斯言之玷，不可为也’。</span>
<br>
<br>　　南容读诗至此，三反之，是其心敬慎于言。”公皙哀字季次。①
<br>
<br>　　<span style="font-size:10.5pt;color:'004060'">注①集解孔子家语云齐人。索隐家语作“公皙克”。</span>
<br>
<br>　　孔子曰：“天下无行，多为家臣，仕于都；唯季次未尝仕。”①
<br>
<br>　　<span style="font-size:10.5pt;color:'004060'">注①索隐家语云：“未尝屈节为人臣，故子特赏叹之。”亦见游侠传也。</span>
<br>
<br>　　曾_①字皙。②
<br>
<br>　　<span style="font-size:10.5pt;color:'004060'">注①集解音点。索隐音点，又音其炎反。
<br>
<br>　　注②集解孔安国曰：“皙，曾参父。”索隐家语云：“曾点字子皙，曾参之父。”</span>
<br>
<br>　　侍孔子，孔子曰：“言尔志。”_曰：“春服既成，冠者五六人，童子六七人，浴
乎沂，风乎舞雩，咏而归。”①孔子喟尔叹曰：“吾与_也！”②
<br>
<br>　　<span style="font-size:10.5pt;color:'004060'">注①集解徐广曰：“一作‘馈’。”S案：包氏曰“暮春者，季春三月也。春服既
成，衣单袷之时，我欲得冠者五六人，童子六七人，浴于沂水之上，风凉于舞雩之下，
歌咏先王之道，归于夫子之门”。
<br>
<br>　　注②集解周氏曰：“善_之独知时也。”</span>
<br>
<br>　　颜无繇①字路。路者，颜回父，②父子尝各异时事孔子。
<br>
<br>　　<span style="font-size:10.5pt;color:'004060'">注①集解音遥。正义繇音由。
<br>
<br>　　注②索隐家语云“颜由字路，回之父也。孔子始教于阙里而受学焉。少孔子六岁”，
故此传云“父子异时事孔子”，故易称“颜氏之子”者，是父子俱学孔门也。</span>
<br>
<br>　　颜回死，颜路贫，请孔子车以葬。①孔子曰：“材不材，亦各言其子也。鲤也死，
有棺而无颍吾不徒行以为之颍以吾从大夫之后，不可以徒行。”②
<br>
<br>　　<span style="font-size:10.5pt;color:'004060'">注①集解孔安国曰：“卖以作颉！
<br>
<br>　　注②集解孔安国曰：“鲤，孔子子伯鱼。孔子时为大夫，言从大夫之后，不可徒行，
谦辞也。”</span>
<br>
<br>　　商瞿，①鲁人，字子木。②少孔子二十九岁。
<br>
<br>　　<span style="font-size:10.5pt;color:'004060'">注①正义具俱反。
<br>
<br>　　注②索隐家语云：“瞿年三十八无子，母欲更娶室。孔子曰‘瞿过四十当有五丈夫
子’，果然。瞿谓梁@勿娶，‘吾恐子或晚生，非妻之过也’。”</span>
<br>
<br>　　孔子传易于瞿，瞿传楚人U①臂子弘，②弘传江东人矫③子庸疵，④疵传燕人周子
家竖，⑤竖传淳于人光子乘羽，⑥羽传齐人田子庄何，⑦何传东武人⑧王子中同，⑨同
传川人杨何。⑩何元朔中以治易为汉中大夫。
<br>
<br>　　<span style="font-size:10.5pt;color:'004060'">注①集解徐广曰：“音寒。”
<br>
<br>　　注②索隐U，徐广音韩，邹诞生音汗。按：儒林传p荀卿子及汉书皆云U臂字子弓，
今此独作“弘”，盖误耳。应劭云子弓是子夏门人。正义U音汗。颜师古云：“U，姓
也。”汉书及荀卿子皆云字子弓，此作“弘”，盖误也。应劭云：“子弓，子夏门人。”
<br>
<br>　　注③集解音桥。
<br>
<br>　　注④集解自移反。索隐儒林传及系本皆作“f”。疵音自移反。疵字或作“R”。f是姓，R，名也，字子肩。然f姓，鲁庄公族也，礼记“f固见季武子”。盖鲁人，史儒林传皆云鲁人，独此云江东人，盖亦误耳。儒林传云U臂，江东人；桥疵，楚
人也。正义汉书作“桥庇”，云鲁人。颜师古云桥庇字子庸。
<br>
<br>　　注⑤索隐周竖字子家，有本作“林”。正义竖音时与反。周竖字子家，汉书作“周
丑”也。
<br>
<br>　　注⑥索隐淳于，县名，在北海。光羽字子乘。正义光乘字羽。括地志云：“淳于，
国[名]，在密州安丘县东三十里，古之州国，周武王封淳于国。”
<br>
<br>　　注⑦索隐田何字子庄。正义儒林传云：“田何字子庄。”
<br>
<br>　　注⑧集解徐广曰：“属琅邪。”
<br>
<br>　　注⑨索隐王同字子中。正义括地志云：“东武县今密州诸城县是也。”汉[书]作
“王同字子仲”。
<br>
<br>　　注⑩索隐自商瞿传易至杨何，凡八代相传。儒林传何字叔元。正义汉书云字叔元。
按：商瞿至杨何凡八代。</span>
<br>
<br>　　高柴字子羔。①少孔子三十岁。
<br>
<br>　　<span style="font-size:10.5pt;color:'004060'">注①集解郑玄曰]人。索隐郑玄云]人。家语“齐人，高氏之别族。长不盈六尺，
状貌甚恶”。此传作“五尺”。误也。正义家语云齐人。</span>
<br>
<br>　　子羔长不盈五尺，受业孔子，孔子以为愚。
<br>
<br>　　子路使子羔为费C宰，①孔子曰：“贼夫人之子！”②子路曰：“有民人焉，有社
稷焉，何必读书然后为学！”③孔子曰：“是故恶夫佞者。”④
<br>
<br>　　<span style="font-size:10.5pt;color:'004060'">注①正义括地志云：“郓州宿县二十三里C亭。”
<br>
<br>　　注②集解包氏曰：“子羔学未孰习而使为政，所以贼害人。”
<br>
<br>　　注③集解孔安国曰：“言治人事神，于是而习，亦学也。”
<br>
<br>　　注④集解孔安国曰：“疾其以给应，遂己非而不知穷也。”</span>
<br>
<br>　　漆雕开字子开。①
<br>
<br>　　<span style="font-size:10.5pt;color:'004060'">注①集解郑玄曰鲁人也。索隐郑玄云鲁人。家语云：“蔡人，字子若，少孔子十一
岁。”又曰：“习尚书，不乐仕。孔子曰：‘可以仕矣。’对曰：‘吾斯之未能信。’”
王肃云：“未得用斯书之意，故曰‘未能信’也。”正义家语云：“蔡人，字子若，少
孔子十一岁。习尚书，不乐仕。”</span>
<br>
<br>　　孔子使开仕，对曰：“吾斯之未能信。”①孔子说。②
<br>
<br>　　<span style="font-size:10.5pt;color:'004060'">注①集解孔安国曰：“仕进之道。未能信者，未能究习。”
<br>
<br>　　注②集解郑玄曰：“善其志道深。”</span>
<br>
<br>　　公伯缭字子周。①
<br>
<br>　　<span style="font-size:10.5pt;color:'004060'">注①集解马融曰鲁人。索隐马融云鲁人。家语无公伯缭而有申缭子周。而谯周云
“疑公伯缭是谗逯人，孔子不责，而云‘其如命何’，非弟子之流也”。</span>
<br>
<br>　　今亦列比在七十二贤之数，盖太史公误。且“缭”亦作“辽”也。
<br>
<br>　　正义家语有申缭子周。古史考云：“疑公伯僚是谗逯人，孔子不责，而云命，非
弟子之流也。”
<br>
<br>　　周遄勇酚诩舅铮子服景伯以告孔子，曰：“夫子固有惑志，①缭也，吾力犹能肆
诸市朝。”②孔子曰：“道之将行，命也；道之将废，命也。公伯缭其如命何！”
<br>
<br>　　<span style="font-size:10.5pt;color:'004060'">注①集解孔安国曰：“季孙信谮，恚子路也。”
<br>
<br>　　注②集解郑玄曰：“吾势犹能辨子路之无罪于季孙，使人诛僚而肆之也。有罪既刑，
陈其尸曰肆。”</span>
<br>
<br>　　司马耕字子牛。①
<br>
<br>　　<span style="font-size:10.5pt;color:'004060'">注①集解孔安国曰宋人。索隐家语云“宋人，字子牛”，孔安国亦云“宋人，弟安
子曰司马”也。牛是桓s之弟，以s为宋司马，故牛遂以司马为氏也。</span>
<br>
<br>　　牛多言而躁。问仁于孔子，孔子曰：“仁者其言也。”①曰：“其言也，斯可
谓之仁乎？”子曰：“为之难，言之得无乎！”②
<br>
<br>　　<span style="font-size:10.5pt;color:'004060'">注①集解孔安国曰：“，难也。”
<br>
<br>　　注②集解孔安国曰：“行仁难，言仁亦不得不也。”</span>
<br>
<br>　　问君子，子曰：“君子不忧不惧。”①曰：“不忧不惧，斯可谓之君子乎？”子曰：“内省不疚，夫何忧何惧！”②
<br>
<br>　　<span style="font-size:10.5pt;color:'004060'">注①集解孔安国曰：“牛兄桓s将为乱，牛自宋来学，常忧惧，故孔子解之也。”
<br>
<br>　　注②集解包氏曰：“疚，病。自省无罪恶，无可忧惧。”</span>
<br>
<br>　　樊须字子迟。①少孔子三十六岁。
<br>
<br>　　<span style="font-size:10.5pt;color:'004060'">注①集解郑玄曰齐人。索隐家语云鲁人也。正义家语云鲁人。</span>
<br>
<br>　　樊迟请学稼，孔子曰：“吾不如老农。”请学圃，曰：“吾不如老圃。”①樊迟出，
孔子曰：“小人哉樊须也！上好礼，则民莫敢不敬；上好义，则民莫敢不服；上好信，
则民莫敢不用情。②夫如是，则四方之民襁负其子而至矣，焉用稼！”③
<br>
<br>　　<span style="font-size:10.5pt;color:'004060'">注①集解马融曰：“树五谷曰稼，树菜蔬曰圃。”
<br>
<br>　　注②集解孔安国曰：“情，实也。言民化上各以实应。”
<br>
<br>　　注③集解包氏曰：“礼义与信足以成德，何用学稼以教民乎！负子之器曰襁。”</span>
<br>
<br>　　樊迟问仁，子曰：“爱人。”问智，曰：“知人。”
<br>
<br>　　有若①少孔子四十三岁。②有若曰：“礼之用，和为贵，先王之道斯为美。小大由之，有所不行；知和而和，不以礼节之，亦不可行也。”③“信近于义，言可复也；④恭近于礼，远耻辱也；⑤因不失其亲，亦可宗也。”⑥
<br>
<br>　　<span style="font-size:10.5pt;color:'004060'">注①集解郑玄曰鲁人。
<br>
<br>　　注②索隐家语云：“鲁人，字子有，少孔子三十三岁。”今此传云“四十二岁”，
不知传误，又所见不同也？正义家语云“鲁人，字有，少孔子三十三岁”，不同。
<br>
<br>　　注③集解马融曰：“人知礼贵和，而每事从和，不以礼为节，亦不可以行也。”
<br>
<br>　　注④集解何晏曰：“复犹覆也。义不必信，信非义也。以其言可覆，故曰近义。”
<br>
<br>　　注⑤集解何晏曰：“恭不合礼，非礼也。以其能远耻辱，故曰近礼。”
<br>
<br>　　注⑥集解孔安国曰：“因，亲也。言所亲不失其亲，亦可宗敬。”</span>
<br>
<br>　　孔子既没，弟子思慕，有若状似孔子，弟子相与共立为师，师之如夫子时也。
<br>
<br>　　他日，弟子进问曰：“昔夫子当行，使弟子持雨具，已而果雨。弟子问曰：‘夫子
何以知之？’夫子曰：‘诗不云乎？“月离于毕，俾滂沱矣。”①昨暮月不宿毕乎？’
他日，月宿毕，竟不雨。商瞿年长无子，其母为取室。②孔子使之齐，瞿母请之。孔子
曰：‘无忧，瞿年四十后当有五丈夫子。’已而果然。问夫子何以知此？”有若默然无
以应。弟子起曰：“有子避之，此非子之座也！”
<br>
<br>　　<span style="font-size:10.5pt;color:'004060'">注①集解毛传曰：“毕，也。月离阴星则雨。”
<br>
<br>　　注②正义家语云：“瞿年三十八无子，母欲更娶室。孔子曰：‘瞿年过四十当有五
丈夫子。’果然。”中备云：“鲁人商瞿使向齐国，瞿年四十，今后使行远路，畏虑，
恐绝无子。夫子正月与瞿母筮，告曰：‘后有五丈夫子。’子贡曰：‘何以知？’子曰：‘卦遇大畜，艮之二世。九二甲寅木为世，六五景子水为应。世生外象生象来爻生互内象，艮别子，应有五子，一子短命。’颜回云：‘何以知
之？’‘内象是本子，一艮变为二丑三阳爻五，于是五子，一子短命。’‘何以知短命？’
‘他以故也。’”
<br>
<br>　　注③集解五男也。索隐谓五男也。</span>
<br>
<br>　　公西赤字子华。①少孔子四十二岁。
<br>
<br>　　<span style="font-size:10.5pt;color:'004060'">注①集解郑玄曰鲁人。</span>
<br>
<br>　　子华使于齐，有为其母请粟。孔子曰：“与之釜。”①请益，曰：“与之庾。”②子与之粟五秉。③孔子曰：“赤之适齐也，乘肥马，衣轻裘。吾闻君子周急不继富。”④
<br>
<br>　　<span style="font-size:10.5pt;color:'004060'">注①集解马融曰：“六斗四升曰釜。”
<br>
<br>　　注②集解包氏曰：“十六斗曰庾。”
<br>
<br>　　注③集解马融曰：“十六斛曰秉，五秉合八十斛。”
<br>
<br>　　注④集解郑玄曰：“非有与之太多。”</span>
<br>
<br>　　巫马施字子旗。①少孔子三十岁。
<br>
<br>　　<span style="font-size:10.5pt;color:'004060'">注①集解郑玄曰鲁人。索隐郑玄云鲁人。家语云：“陈人，字子期。”正义音其。</span>
<br>
<br>　　陈司败①问孔子曰：“鲁昭公知礼乎？”孔子曰：“知礼。”退而揖巫马旗曰：“吾闻君子不党，君子亦党乎？鲁君娶吴女为夫人，命之为孟子。孟子姓姬，讳称同姓，故谓之孟子。鲁君而知礼，孰不知礼！”②施以告孔子，孔子曰：“丘也幸，苟有过，人必知之。臣不可言君亲之恶，为讳者，礼也。”③
<br>
<br>　　<span style="font-size:10.5pt;color:'004060'">注①集解孔安国曰：“司败，官名。陈大夫也。”
<br>
<br>　　注②集解孔安国曰：“相助匿非曰党。礼同姓不婚，而君娶之。当称‘吴姬’，讳
曰‘孟子’。”
<br>
<br>　　注③集解孔安国曰：“以司败之言告也。讳国恶，礼也。圣人之道弘，故受之为过
也。”</span>
<br>
<br>　　梁@①字叔鱼。②少孔子二十九岁。
<br>
<br>　　<span style="font-size:10.5pt;color:'004060'">注①集解一作“鲤”。
<br>
<br>　　注②集解孔子家语曰齐人。索隐家语云齐人，字叔鱼也。</span>
<br>
<br>　　颜幸字子柳。①少孔子四十六岁。②
<br>
<br>　　<span style="font-size:10.5pt;color:'004060'">注①集解郑玄曰鲁人。索隐家语云：“颜幸，字柳。”按：礼记有颜柳，或此人。
<br>
<br>　　注②索隐家语云“少三十六岁”，与郑玄同。</span>
<br>
<br>　　孺字子鲁，①少孔子五十岁。
<br>
<br>　　<span style="font-size:10.5pt;color:'004060'">注①集解一作“曾”。索隐家语字子鲁，鲁人。作“儒”。</span>
<br>
<br>　　曹恤字子循。少孔子五十岁。①
<br>
<br>　　<span style="font-size:10.5pt;color:'004060'">注①索隐曹恤少孔子五十岁。家语同。</span>
<br>
<br>　　伯虔字子析，①少孔子五十岁。
<br>
<br>　　<span style="font-size:10.5pt;color:'004060'">注①索隐伯虔字子折。家语作“伯处字子h”，皆转写字误，未知适从。正义家语
云“子哲”。</span>
<br>
<br>　　公孙龙字子石。①少孔子五十三岁。
<br>
<br>　　<span style="font-size:10.5pt;color:'004060'">注①集解郑玄曰楚人。索隐家语或作“宠”，又云“砻”，七十子图非“砻”也。
按：字子石，则“砻”或非谬。郑玄云楚人，家语]人。然庄子所云“坚白之谈”，则
其人也。正义家语云卫人，孟子云赵人，庄子云“坚白之谈”也。</span>
<br>
<br>　　自子石已右三十五人，显有年名及受业见于书传。其四十有二人，无年及不见书传
者纪于左：①
<br>
<br>　　<span style="font-size:10.5pt;color:'004060'">注①索隐按：家语此例唯有三十七人。其公良孺p秦商p颜亥p叔仲会四人，家语
有事螅史记阙。然自公伯辽p秦p单三人，家语不载，而别有琴牢p陈亢p县
当此三人数，皆互有也。如文翁图所记，又有林放p蘧伯玉p申枨p申堂，俱是后人所
以见增益，于今殆不可考。</span>
<br>
<br>　　季字子产。①
<br>
<br>　　<span style="font-size:10.5pt;color:'004060'">注①集解郑玄曰鲁人。索隐家语季字产。正义家语云季字子产。</span>
<br>
<br>　　公祖句兹字子之。①
<br>
<br>　　<span style="font-size:10.5pt;color:'004060'">注①索隐句音钩。正义句音钩。</span>
<br>
<br>　　秦祖字子南。①
<br>
<br>　　<span style="font-size:10.5pt;color:'004060'">注①集解郑玄曰秦人。索隐家语字子南。</span>
<br>
<br>　　漆雕哆①字子敛。②
<br>
<br>　　<span style="font-size:10.5pt;color:'004060'">注①集解音赤者反。索隐赤者反。家语字子敛。
<br>
<br>　　注②集解郑玄曰鲁人。</span>
<br>
<br>　　颜高字子骄。①
<br>
<br>　　<span style="font-size:10.5pt;color:'004060'">注①索隐家语名产。孔子在]，南子招夫子为次过市，时产为御也。正义孔子在]，
南子招夫子为次乘过市，颜高为御。</span>
<br>
<br>　　漆雕徒父。①
<br>
<br>　　<span style="font-size:10.5pt;color:'004060'">注①索隐家语字固也。</span>
<br>
<br>　　壤驷赤字子徒。①
<br>
<br>　　<span style="font-size:10.5pt;color:'004060'">注①集解郑玄曰秦人。索隐家语字子徒者。</span>
<br>
<br>　　商泽。①
<br>
<br>　　<span style="font-size:10.5pt;color:'004060'">注①集解家语曰字子季。索隐家语字季。</span>
<br>
<br>　　石作蜀字子明。①
<br>
<br>　　<span style="font-size:10.5pt;color:'004060'">注①索隐家语同。</span>
<br>
<br>　　任不齐字选。①
<br>
<br>　　<span style="font-size:10.5pt;color:'004060'">注①集解郑玄曰楚人。索隐家语字子选也。</span>
<br>
<br>　　公良孺字子正。①
<br>
<br>　　<span style="font-size:10.5pt;color:'004060'">注①集解郑玄曰：“陈人，贤而有勇。”索隐家语作“良儒”。陈人，字子正，贤
而有勇。孔子周游，常以家车五乘从孔子游。家语在三十五人之中。亦见系家，在三十
二人不见，盖传之数亦误也。邹诞本作“公襄儒”。</span>
<br>
<br>　　正义孔子周游，常以家车五乘从孔子。孔子世家亦云语在三十五人中，今在四十二
人数，恐太史公误也。
<br>
<br>　　后处字子里。①
<br>
<br>　　<span style="font-size:10.5pt;color:'004060'">注①集解郑玄曰齐人。索隐家语同也。</span>
<br>
<br>　　秦字开。①
<br>
<br>　　<span style="font-size:10.5pt;color:'004060'">注①正义家语无此人。王肃家语此等惟三十七人，其公良孺、秦商、颜亥、仲叔会
四人，家语有事螅而史记阙。公伯寮、秦、单，家语不载，而别有琴牢、陈亢、
县三人。</span>
<br>
<br>　　公夏首字乘。①
<br>
<br>　　<span style="font-size:10.5pt;color:'004060'">注①集解郑玄曰鲁人。索隐家语同也。</span>
<br>
<br>　　奚容箴字子皙。①
<br>
<br>　　<span style="font-size:10.5pt;color:'004060'">注①索隐家语同也。正义]人。</span>
<br>
<br>　　公肩定字子中。①
<br>
<br>　　<span style="font-size:10.5pt;color:'004060'">注①集解郑玄曰鲁人。或曰晋人。索隐家语同也。</span>
<br>
<br>　　颜祖字襄。①
<br>
<br>　　<span style="font-size:10.5pt;color:'004060'">注①索隐家语无此人也。正义鲁人。</span>
<br>
<br>　　①单②字子家。③
<br>
<br>　　<span style="font-size:10.5pt;color:'004060'">注①集解苦尧反。
<br>
<br>　　注②集解音善。
<br>
<br>　　注③集解徐广曰：“一云‘邬单’。钜鹿有县，太原有邬县。”索隐音苦尧反，
单音善，则单名。徐广云“一作‘邬单’，钜鹿有县，太原有邬县”。</span>
<br>
<br>　　家语无此人也。
<br>
<br>　　句井疆。①
<br>
<br>　　<span style="font-size:10.5pt;color:'004060'">注①集解郑玄曰]人。正义句作“钩”。</span>
<br>
<br>　　罕父黑字子索。①
<br>
<br>　　<span style="font-size:10.5pt;color:'004060'">注①集解家语曰：“罕父黑字索。”索隐家语作“罕父黑字索”。</span>
<br>
<br>　　秦商字子丕。①
<br>
<br>　　<span style="font-size:10.5pt;color:'004060'">注①集解郑玄曰楚人。索隐家语：“鲁人，字丕慈。少孔子四岁。其父堇，与孔子
父纥俱以力闻也。”正义家语云：“鲁人，字丕兹。”</span>
<br>
<br>　　申党字周。①
<br>
<br>　　<span style="font-size:10.5pt;color:'004060'">注①索隐家语有申缭，字周。论语有申枨。郑玄云“申枨，鲁人，弟子也”。
<br>
<br>　　盖申堂是枨不疑，以枨堂声相近。上又有公伯缭，亦字周。家语则无伯缭，是史记
述伯缭一人者也。正义鲁人。</span>
<br>
<br>　　颜之仆字叔。①
<br>
<br>　　<span style="font-size:10.5pt;color:'004060'">注①集解郑玄曰鲁人。索隐家语并同。</span>
<br>
<br>　　荣旗字子祈。①
<br>
<br>　　<span style="font-size:10.5pt;color:'004060'">注①索隐家语荣祈字子颜也。</span>
<br>
<br>　　县成字子祺。①
<br>
<br>　　<span style="font-size:10.5pt;color:'004060'">注①集解郑玄曰鲁人。索隐家语作“子谋”也。正义县音玄。</span>
<br>
<br>　　左人郢字行。①
<br>
<br>　　<span style="font-size:10.5pt;color:'004060'">注①集解郑玄曰鲁人。索隐家语同也。</span>
<br>
<br>　　燕匙炙肌＂
<br>
<br>　　<span style="font-size:10.5pt;color:'004060'">注①索隐家语同也。</span>
<br>
<br>　　郑国字子徒。①
<br>
<br>　　<span style="font-size:10.5pt;color:'004060'">注①索隐家语薛邦字徒，史记作“国”而家语称“邦”者，盖避汉祖讳而改。“郑”与“薛”，字误也。正义家语云薛邦字徒，史记作“国”者，避高祖讳。“薛”字与“郑”字误耳。</span>
<br>
<br>　　秦非字子之。①
<br>
<br>　　<span style="font-size:10.5pt;color:'004060'">注①集解郑玄曰鲁人。</span>
<br>
<br>　　施之常字子恒。
<br>
<br>　　颜哙字子声。①
<br>
<br>　　<span style="font-size:10.5pt;color:'004060'">注①集解郑玄曰鲁人。</span>
<br>
<br>　　步叔乘字子车。①
<br>
<br>　　<span style="font-size:10.5pt;color:'004060'">注①集解郑玄曰齐人。</span>
<br>
<br>　　原亢籍。①
<br>
<br>　　<span style="font-size:10.5pt;color:'004060'">注①集解家语曰：“名亢，字籍。”索隐家语名亢字籍。正义亢，作“□”，仁勇
反。</span>
<br>
<br>　　乐字子声。①
<br>
<br>　　<span style="font-size:10.5pt;color:'004060'">注①索隐家语同也。正义鲁人。</span>
<br>
<br>　　廉e字庸。①
<br>
<br>　　<span style="font-size:10.5pt;color:'004060'">注①集解郑玄曰]人。索隐家语同也。</span>
<br>
<br>　　叔仲会字子期。①
<br>
<br>　　<span style="font-size:10.5pt;color:'004060'">注①集解郑玄曰晋人。索隐郑玄云晋人。家语“鲁人。少孔子五十四岁。与孔璇年
相比，二孺子俱执笔迭侍于夫子，孟武伯见而放之”是也。</span>
<br>
<br>　　颜何字。①
<br>
<br>　　<span style="font-size:10.5pt;color:'004060'">注①集解郑玄曰鲁人。索隐家语字称。</span>
<br>
<br>　　狄黑字皙。①
<br>
<br>　　<span style="font-size:10.5pt;color:'004060'">注①索隐家语同。</span>
<br>
<br>　　邦巽字子敛。①
<br>
<br>　　<span style="font-size:10.5pt;color:'004060'">注①集解郑玄曰鲁人。索隐家语“巽”作“选”，字子敛。文翁图作“国选”，盖
亦避汉讳改之。刘氏作“巽”，音圭，所见各异。</span>
<br>
<br>　　孔忠。①
<br>
<br>　　<span style="font-size:10.5pt;color:'004060'">注①集解家语曰：“忠字子蔑，孔子兄之子。”索隐家语云“忠字子蔑，孔子兄之
子”也。</span>
<br>
<br>　　公西舆如字子上。①
<br>
<br>　　<span style="font-size:10.5pt;color:'004060'">注①索隐家语同。</span>
<br>
<br>　　公西字子上。①
<br>
<br>　　<span style="font-size:10.5pt;color:'004060'">注①集解郑玄曰鲁人。索隐公西箴字子上，家语子上作“子尚”也。</span>
<br>
<br>　　太史公曰：学者多称七十子之徒，誉者或过其实，毁者或损其真，钧之未厥容貌，
则论言弟子籍，出孔氏古文近是。余以弟子名姓文字悉取论语弟子问并次为篇，疑者阙
焉。
<br>
<br>　　【索隐述赞】教兴阙里，道在Y乡。异能就列，秀士升堂。依仁游艺，合志同方。
将师宫尹，俎豆琳琅。惜哉不霸，空臣素王！

</span></td>
  </tr>
<tr><td align=center><a href="index.htm"><span style="font-size:12pt; color: #2895C3; letter-spacing: 1px; line-height: 25px;">返&nbsp;&nbsp;回</span></a>&nbsp;&nbsp;&nbsp;&nbsp;<a href="068.htm"><span style="font-size:12pt; color: #2895C3; letter-spacing: 1px; line-height: 25px;">下一页</span></a></td></tr>
</table>
</center></div>
<div align="center"><center>
<table border=0 width=100% cellspacing=0 cellpadding=0>

<tr>
 <td  align='center'style="font-size: 11.5pt"><hr width="85%" size="1" 
 color="#CBE2EC"><a href="http://www.my285.com/">梦远书城(<font face="华文新魏">my285.com</font>)</a></td></tr></table>
</center></div>
<div align="center">
<script src="http://www.my285.com/41tf/gdx.js"></script>
<script src="http://www.my285.com/41tf/wd.js"></script></div>


<center><script src="../../41tf/WB.js"></script></center>
<script src="../../41tf/wdp.js"></script>
<script src="../../41tf/wdt.js"></script>
<div style='display:"none"'><script src="../../41tf/tj.js"></script></div>

</body>

<!-- Mirrored from www.my285.com/shishu/shiji/067.htm by HTTrack Website Copier/3.x [XR&CO'2007], Thu, 21 Mar 2013 03:59:53 GMT -->
</html>
