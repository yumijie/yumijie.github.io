<html>

<!-- Mirrored from www.my285.com/shishu/shiji/026.htm by HTTrack Website Copier/3.x [XR&CO'2007], Thu, 21 Mar 2013 03:59:12 GMT -->
<head>
<meta http-equiv="Content-Type" content="text/html; charset=gb2312">
<title>梦远书城_史记(集注本) </title>
<link rel="stylesheet" href="images/wyt.css">

</head>
<center><script src="http://www.my285.com/41tf/DH1.js"></script></center>
<table border="0" width="100%" cellspacing="0" cellpadding="0" background="../../41tf/bj1.gif">
<tr><td align="center">
<script src="../../41tf/DH0.js"></script></td></tr></table>
<center><script src="../../41tf/DH.js"></script></center>
<div align="center">
<script src="http://www.my285.com/41tf/dd.js"></script>
<script src="http://www.my285.com/41tf/gds.js"></script></div><body bgcolor="#f7f7e7" topmargin="2" leftmargin="0" rightmargin="0" 
bottommargin="0">

<div align="center"><img src="images/logo.gif" width="165" height="41"></div>
<div align="center"><hr color="#CBE2EC" width=85%></div>
<div align=center><table width=85%>
   <tr><td align=right style="font-size:12pt; color: #2895C3; letter-spacing: 1px; line-height: 25px;">卷二十六&nbsp;&nbsp;历书　第四
 
</span></td></tr></table></div><p>
<div align="center"><center>
<table border="0" width="85%">
  <tr>
    <td style="font-size:12pt; line-height: 150%;"><br>
<br>　　昔自在古，历建正作于孟春。①于时冰泮发蛰，百草奋兴，秭W先酢＂谖锬怂昃撸
生于东，次顺四时，卒于冬分。③时鸡三号，卒明。④抚十二*[月]*节，卒于丑。⑤日
月成，故明也。明者孟也，幽者幼也，幽明者雌雄也。雌雄代兴，而顺至正之统也。日
归于西，起明于东；月归于东，起明于西。正不率天，又不由人，⑥则凡事易坏而难成
矣。
<br>
<br>　　<span style="font-size:10.5pt;color:'004060'">注①索隐按：古历者，谓黄帝调历以前有上元太初历等，皆以建寅为正，谓之孟春
也。及颛顼p夏禹亦以建寅为正。唯黄帝及殷p周p鲁并建子为正。而秦正建亥，汉初
因之。至武帝元封七年始改用太初历，仍以周正建子为十一月朔旦冬至，改元太初焉。
今按：此文至于“十二月节”，皆出大戴礼虞史伯夷之辞也。
<br>
<br>　　注②集解徐广曰：“秭音姊，W音规，子W鸟也，一名。”索隐按：徐广云
“秭音规”者，误也，当云“秭音姊，W音规”，盖遗失耳。言子W鸟春气发动，则先
出野泽而鸣也。又按：大戴礼作“瑞薄保无释，未测其旨，当是字体各有讹变耳。
音弟，音桂。楚词云“虑之先鸣，使夫百草为之不芳”，解者以为杜鹃。
<br>
<br>　　注③索隐卒，子律反。分，如字。卒，尽也。言建历起孟春，尽季冬，则一岁事具
也。冬尽之后，分为来春，故云冬分也。
<br>
<br>　　注④集解徐广曰：“卒，一作‘平’，又云卒，斯也。”索隐三号，三鸣也。言夜至鸡三鸣则天晓，乃始为正月一日，言异岁也。徐广云卒，一作“平”，又作“斯”，于文皆便。
<br>
<br>　　注⑤正义抚犹循也。自平明寅至鸡鸣丑，凡十二辰，辰尽丑又至明朝寅，使一日一
夜，故曰幽明。
<br>
<br>　　注⑥索隐正不率天，亦不由人。此文出大戴礼，是孔子称周太史之词。</span>
<br>
<br>　　王者易姓受命，必慎始初，改正朔，易服色，推本天元，顺承厥意。①
<br>
<br>　　<span style="font-size:10.5pt;color:'004060'">注①索隐言王者易姓而兴，必当推本天之元气行运所在，以定正朔，以承天意，故
云承顺厥意。</span>
<br>
<br>　　太史公曰：神农以前尚矣。盖黄帝考定星历，①建立五行，起消息，②正闰余，③
于是有天地神只物类之官，④是谓五官。各司其序，不相乱也。
<br>
<br>　　民是以能有信，神是以能有明德。民神异业，敬而不渎，故神降之嘉生，⑤民以物
享，⑥灾祸不生，所求不匮。
<br>
<br>　　<span style="font-size:10.5pt;color:'004060'">注①索隐按：系本及律历志黄帝使羲和占日，常仪占月，臾区占星气，伶伦造律吕，
大桡作甲子，隶首作算数，容成综此六术而着调历也。
<br>
<br>　　注②正义皇侃云：“干者阳，生为息；坤者阴，死为消也。”
<br>
<br>　　注③集解汉书音义曰：“以岁之余为闰，故曰闰余。”正义邓平p落下闳云“一月
之日，二十九日八十一分日之四十三”。按：计其余分成闰，故云正闰余也。
<br>
<br>　　每一岁三百六十六日余六日，小月六日，是一岁余十二日，大计三十三月则一闰之
耳。
<br>
<br>　　注④正义应劭云：“黄帝受命有云瑞，故以云纪官。春官为青云，夏官为缙云，秋
官为白云，冬官为黑云，中官为黄云。”按：黄帝置五官，各以物类名其职掌也。
<br>
<br>　　注⑤集解应劭曰：“嘉谷也。”索隐应劭云：“嘉谷也。”
<br>
<br>　　注⑥正义刘伯庄云：“物，事也。人皆顺事而享福也。”</span>
<br>
<br>　　少_氏之衰也，九黎乱德，①民神杂扰，不可放物，②祸荐至，③莫尽其气。颛
顼受之，乃命南正重司天以属神，命火正黎司地以属民，④使复旧常，无相侵渎。
<br>
<br>　　<span style="font-size:10.5pt;color:'004060'">注①集解汉书音义曰：“少_时诸侯作乱者。”
<br>
<br>　　注②索隐于音P，依也。
<br>
<br>　　注③索隐上音在见反，古“荐”字，假借用耳。荐，集也。
<br>
<br>　　注④集解应劭曰：“黎，阴官也。火数二；二，地数也：故火正司地以属万民。”
<br>
<br>　　索隐按：左传重为句芒，木正；黎为祝融，火正。此言“南”者，刘氏以为“南”
字误，非也。盖重黎二人元是木火之官，兼司天地职，而天是阳，南是阳位，故木亦是
阳，所以木正为南正也；而火是地正，亦称北正者，火数二，二地数，地阴，主北方，
故火正亦称北正：为此故也。臣瓒以为古文“火”字似“北”，未为深得也。</span>
<br>
<br>　　其后三苗服九黎之德，①故二官咸废所职，而闰余乖次，②孟陬殄灭，③摄提无纪，
历数失序。④尧复遂重黎之后，不忘旧者，使复典之，而立羲和之官。明时正度，则阴
阳调，风雨节，茂气至，民无夭疫。年耆禅舜，申戒文祖，⑤云“天之历数在尔躬”。
⑥舜亦以命禹。⑦由是观之，王者所重也。
<br>
<br>　　<span style="font-size:10.5pt;color:'004060'">注①正义孔安国云：“三苗，缙云氏之后诸侯也。”按：服，从也。言九黎之君在
少_之世作乱，今三苗之君从九黎乱德，故南北二官皆废，使历数失序。
<br>
<br>　　注②集解汉书音义曰：“次，十二次也。史推历失闰，则斗建与月名错。”
<br>
<br>　　注③集解汉书音义曰：“正月为孟陬。闰余乖错，不与正岁相值，谓之殄灭。”
<br>
<br>　　索隐按：正月为陬。陬音邹，又作侯反。楚词云“摄提贞乎孟陬”。言历数乖误，
乃使孟陬殄灭，不得其正也。
<br>
<br>　　注④集解汉书音义曰：“摄提，星名，随斗杓所指建十二月。若历误，春三月当指
辰而指巳，是谓失序。”索隐摄提失方。按：天官书云“摄提三星，若鼎足句之，直斗
杓所指，以建时节，故曰摄提格”。格，至也。言摄提随月建至，故云格也。
<br>
<br>　　注⑤集解徐广曰：“戒，一作‘敕’。”正义言于文祖之庙以申戒舜也。
<br>
<br>　　注⑥集解何晏曰：“历数谓列次也。”
<br>
<br>　　注⑦集解孔安国曰：“舜亦以尧命己之辞命禹也。”</span>
<br>
<br>　　夏正以正月，殷正以十二月，周正以十一月。盖三王之正若循环，穷则反本。
<br>
<br>　　天下有道，则不失纪序；无道，则正朔不行于诸侯。
<br>
<br>　　幽p厉之后，周室微，陪臣执政，史不记时，君不告朔，①故畴人子弟分散，②或
在诸夏，或在夷狄，是以其S祥废而不统。③周襄王二十六年闰三月，而春秋非之。先
王之正时也，履端于始，④举正于中，⑤归邪⑥于终。⑦履端于始，序则不愆；举正于
中，民则不惑；归邪于终，事则不悖。
<br>
<br>　　<span style="font-size:10.5pt;color:'004060'">注①集解郑玄曰：“礼，人君每月告朔于庙，有祭，谓之朝享。”
<br>
<br>　　注②集解如淳曰：“家业世世相传为畴。律，年二十三傅之畴官，各从其父学。”
<br>
<br>　　索隐韦昭云：“畴，类也。”孟康云：“同类之人明历者也。”乐产云：“畴昔知
星人。”
<br>
<br>　　注③集解如淳曰：“吕氏春秋‘荆人鬼而越人S’，今之巫祝祷祠淫祀之比也。”晋灼曰：“S音‘珠玑’之‘玑’。”
<br>
<br>　　注④集解韦昭曰：“谓正历必先称端始也，若十一月朔旦冬至也。”
<br>
<br>　　注⑤集解韦昭曰：“气在望中，则时日昏明皆正也。”
<br>
<br>　　注⑥集解音余。
<br>
<br>　　注⑦集解韦昭曰：“邪，余分也。终，闰月也。中气在晦则后月闰，在望是其正中
也。”</span>
<br>
<br>　　其后战国并争，在于强国禽敌，救急解纷而已，岂遑念斯哉！是时独有邹衍，明于
五德之传，①而散消息之分，以显诸侯。而亦因秦灭六国，兵戎极烦，又升至尊之日浅，
未暇遑也。而亦颇推五胜，②而自以为获水德之瑞，更名河曰“德水”，而正③以十月，
色上黑。然历度闰余，未能睹其真也。
<br>
<br>　　<span style="font-size:10.5pt;color:'004060'">注①正义传音竹恋反，五德，五行也。
<br>
<br>　　注②集解汉书音义曰：“五行相胜，秦以周为火，用水胜之也。”
<br>
<br>　　注③正义音征。以秦始皇名讳之，故改也。</span>
<br>
<br>　　汉兴，高祖曰“北待我而起”，亦自以为获水德之瑞。虽明习历及张苍等，咸以
为然。是时天下初定，方纲纪大基，高后女主，皆未遑，故袭秦正朔服色。
<br>
<br>　　至孝文时，鲁人公孙臣以终始五德上书，言“汉得土德，宜更元，改正朔，易服色。
当有瑞，瑞黄龙见”。事下丞相张苍，张苍亦学律历，以为非是，罢之。
<br>
<br>　　其后黄龙见成纪，张苍自黜，所欲论着不成。而新垣平以望气见，颇言正历服色事，
贵幸，后作乱，故孝文帝废不复问。
<br>
<br>　　至今上即位，招致方士唐都，分其天部；①而巴落下闳运算转历，②然后日辰之度
与夏正同。乃改元，更官号，封泰山。因诏御史曰：“乃者，有司言星度之未定也，广
延宣问，以理星度，未能詹也。③盖闻昔者黄帝合而不死，名察度验，定清浊，起五部，
建气物分数。④然盖尚矣。书缺乐弛，朕甚闵焉。朕唯未能循明也，绩日分，⑤率应
水德之胜。⑥今日顺夏至，⑦黄钟为宫，林钟为征，太蔟为商，南吕为羽，姑洗为角。
自是以后，气复正，羽声复清，名复正变，以至子日当冬至，则阴阳离合之道行焉。十
一月甲子朔旦冬至已詹，其更以七年为太初元年。⑧年名‘焉逢摄提格’，⑨月名‘毕
聚’，日得甲子，夜半朔旦冬至。”⑩
<br>
<br>　　<span style="font-size:10.5pt;color:'004060'">注①集解汉书音义曰：“谓分部二十八宿为距度。”
<br>
<br>　　注②集解徐广曰：“陈术云征士巴郡落下闳也。”索隐姚氏案：益部耆旧传云“闳
字长公，明晓天文，隐于落下，武帝征待诏太史，于地中转浑天，改颛顼历作太初历，
拜侍中不受”。
<br>
<br>　　注③集解徐广曰：“詹，一作‘售’也。”索隐按：汉书作“绚”，故徐广云一作
“售”，售即绚也。韦召云“绚，比校也”。郑德云“相应为绚”也。
<br>
<br>　　注④集解应劭曰：“言黄帝造历得仙，名节会，察寒暑，致启闭分至，定清浊，起
五部。五部，金p木p水p火p土也。建气物分数，皆叙历之意也。”孟康曰：“合，
作也。黄帝作历，历终复始无穷已，故曰不死。清浊，律声之清浊也。
<br>
<br>　　五部，五行也。天有四时，分为五行也。气，二十四气；物，万物也。分，历数之
分也。”瓒曰：“黄帝圣德，与虚合契，升龙登仙于天，故曰合而不死。题名宿度，候
察进退，谓三辰之度，吉凶之验也。”索隐臣瓒云：“题名宿度，候察进退，以为吉凶
之状，依文作解为得。”案：汉书作“名察发敛”，韦昭云“发，气发；敛，气敛”。
又续汉书以为道之发敛，景之长短，则发敛是日行道去极盈缩也。
<br>
<br>　　注⑤索隐音宙，又如字。绩者，女工缉之意，以言造历算运者犹若女工缉而
织之也。
<br>
<br>　　注⑥集解徐广曰：“盖以为应土德，土胜水。”
<br>
<br>　　注⑦索隐按：夏至，谓夏至p冬至。
<br>
<br>　　注⑧索隐按：改元封七年为太初元年。然汉始以建亥为年首，今改以建寅，故以七
年为元年。韦昭云“汉兴至此百二岁”。案：律历志云“乃以前历上元太初四千六百一
十七岁，至元封七年，复得阏逢摄提之岁，中冬十一月甲子朔旦冬至”。
<br>
<br>　　注⑨集解徐广曰：“岁阴在寅，左行；岁星在丑，右行。”索隐按：尔雅云“岁在
甲曰焉逢，寅曰摄提格”，则此甲寅之年十一月甲子朔旦夜半冬至也。然此篇末亦云
“寅名摄提格”，则此甲寅之岁也。又据二年名单阏，三年名执徐等，年次分明，而汉
志以为其年在丙子，当是班固用三统，与太初历不同，故与太史公说有异。而尔雅近代
之作，所记年名又不同也。左行右行，按苏林云“岁与星行所在之次”。正义焉音于干
反，后同。
<br>
<br>　　注⑩集解文颖曰：“律居阴而治阳，历居阳而治阴，更相治，闲不容期忽。
<br>
<br>　　五家文悖异，推太初之元也。”索隐聚音邸０福河菹苍啤疤煸之始，于十一月甲
子夜半朔旦冬至，日月若连珠，俱起牵牛之初。岁，雄在阏逢，雌在摄提格。月，雄用
毕，雌在訾，訾则埚ぶ宿。日，雄在甲，雌则在子。此则甲寅之元，天道之首”。</span>
<br>
<br>　　历术甲子篇①
<br>
<br>　　<span style="font-size:10.5pt;color:'004060'">注①索隐以十一月朔旦冬至得甲子，甲子是阳气支干之首，故以甲子命历术为篇首，
非谓此年岁在甲子也。</span>
<br>
<br>　　太初元年，岁名“焉逢①摄提格”，②月名“毕聚”，③日得甲子，④夜半朔旦冬
至。⑤
<br>
<br>　　<span style="font-size:10.5pt;color:'004060'">注①索隐甲，岁雄也。汉书作“阏逢”，亦音焉，与此音同。
<br>
<br>　　注②索隐寅，岁阴也。此依尔雅甲寅之岁，若据汉志，以为丙子之年。
<br>
<br>　　注③索隐谓月值毕及陬訾也。毕，月雄也。聚，月雌也。
<br>
<br>　　注④索隐谓十一月冬至朔旦得甲子也。
<br>
<br>　　注⑤索隐以建子为正，故以夜半为朔；其至与朔同日，故云夜半朔旦冬至。若建寅为正者，则以平旦为朔也。</span>
<br>
<br>　　正北①
<br>
<br>　　<span style="font-size:10.5pt;color:'004060'">注①索隐谓首十一月甲子朔旦时加子为冬至，故云“正北”也。然每岁行周天全
度外余有四分之一，以十二辰分之，冬至常居四仲，故子年在子，丑年在卯，寅年在午，
卯年在酉。至后十九年章首在酉，故云“正西”。其“正南”、“正东”，并准此也。
正义黄钟管，子时气应称正北，顺行四*(时)*仲，所至为正月一日，是岁之始，尽一章。
十九年黄钟管，应在酉则称“正西”。他皆放此。</span>
<br>
<br>　　十二①
<br>
<br>　　<span style="font-size:10.5pt;color:'004060'">注①索隐岁有十二月，有闰则云十三也。</span>
<br>
<br>　　无大余，无小余；①
<br>
<br>　　<span style="font-size:10.5pt;color:'004060'">注①索隐其岁甲子朔旦，日月合于牵牛之初，余分皆尽，故无大小余也。正义无大
小余者，以出闰月之岁有三百五十四日三百四十八分，除五甲三百日，余有五十四日三
百四十八分，缘未满六十日，故置为来年大小余。亦为太初元年日得甲子朔旦冬至，前
年无奇日分，故无大小余也。</span>
<br>
<br>　　无大余，无小余；①
<br>
<br>　　<span style="font-size:10.5pt;color:'004060'">注①索隐上大小余朔之大小余，此谓冬至大小余。冬至亦与朔同日，并无余分，至
与朔法异，故重列之。</span>
<br>
<br>　　焉逢摄提格太初元年。①
<br>
<br>　　<span style="font-size:10.5pt;color:'004060'">注①索隐如汉志太初元年岁在丙子，据此，则甲寅岁也。尔雅释天云岁阳者，甲、
乙、丙、丁、戊、己、庚、辛、壬、癸十干是也。岁阴者，子、丑、寅、卯、辰、巳、
午、未、申、酉、戌、亥十二支是也。岁阳在甲云焉逢，谓岁干也。岁阴在寅云摄提格，
谓岁支也。</span>
<br>
<br>　　十二大余五十四，①小余三百四十八；②
<br>
<br>　　<span style="font-size:10.5pt;color:'004060'">注①索隐岁十二月，六大六小，合三百五十四日，以六除之，五六三十，除三百日，
余五十四日，故下云“大余者日也”。正义月朔旦甲子日法也。
<br>
<br>　　注②索隐太初历法，一月之日，二十九日九百四十分日之四百九十九，每两月合成
五十九日，余五十八分。今十二月合余六个五十八，得此数，故*[下]*云“小余者月也”。
正义未满日之分数也。其分每满九百四十则成一日，即归上，成五十五日矣。大余五十
四者，每岁除小月六日，则成三百五十四日，除五甲三百日，犹余五十四日，为未满六
十日，故称“大余五十四”也。小余三百四十八者，其大数五十四之外更余分三百四十
八，故称“小余三百四十八”也。
<br>
<br>　　此大小余是月朔甲子日法，以出闰月之数，一岁则有三百五十四日三百四十八分，
每六十日除之，余为未满六十日，故有大小余也。此是太初元年奇日奇分也。置大余五
十四算，每年加五十四日，满六十日除之，奇算留之；每至闰后一年加二十九算，亦满
六十日除之，奇算留之；若u足六十日，明年云无大余，无小余也。又明年以置五十四
算，如上法，置小余三百四十八算，每年加三百四十八分，满九百四十分成一日，归上，
余算留之；若至闰后一年加八百四十七分，亦满九百四十分成日，归大余，奇留之；明
年以加三百四十八算，如上法也。</span>
<br>
<br>　　大余五，①小余八；②
<br>
<br>　　<span style="font-size:10.5pt;color:'004060'">注①索隐周天三百六十五度四分度之一，日行一度，去岁十一月朔在牵牛初为冬至，
今岁十一月十二日又至牵牛初为一周，以六甲除之，六六三十六，除三百六十余五，故
云大余五也。正义冬至甲子日法也。
<br>
<br>　　注②索隐即四分之一，小余满三十二从大余一，四八三十二，故云小余八。明年又加八得十六，故下云小余十六。次明年又加八得二十四，故下云小余二十四。又明年加八得三十二为满，故下云无小余。此并依太初法行之也。正义未满日之分数也。
其分每满三十二则成一日，即归上成六日矣。大余五者，每岁三百六十五日，除六甲三
百六十日，犹余五日，故称大余五*(日)*也。小余八者，每岁三百六十五日四分日之一，
则一日三十二分，是一岁三百六十五日八分，故称小余八也。此大小余是冬至甲子日法，
未出闰月之数，每六十日除之，为未满六十日，故有大小余也。此是太初元年奇日奇分
也。置大余五算，每年加五算，满六十日则除之；后年更置五算，如上法。置小余八算，
每年加八算，满三十二分为一日，归大余；后年更置八算，如上法。大余者，日也。小余者，日之奇分也。</span>
<br>
<br>　　端蒙单阏二年。①
<br>
<br>　　<span style="font-size:10.5pt;color:'004060'">注①集解徐广曰：“单阏，一作‘安’。”索隐端蒙，乙也。尔雅作“旃蒙”。单阏，卯也，丹遏二音，又音蝉焉。二年，岁在乙卯也。正义单音丹，又音时连反。
阏音乌葛反，又于连反。</span>
<br>
<br>　　闰十三大余四十八，小余六百九十六；大余十，小余十六；游兆执徐三年。①
<br>
<br>　　<span style="font-size:10.5pt;color:'004060'">注①索隐游兆，景也，尔雅作“柔兆”。执徐，辰也。三年。正义三年，丙辰岁也。</span>
<br>
<br>　　十二大余十二，小余六百三；大余十五，小余二十四；强梧大荒落四年。①
<br>
<br>　　<span style="font-size:10.5pt;color:'004060'">注①索隐强梧，丁也。大芒骆，巳也。四年。正义梧音语。四年，丁巳岁也。</span>
<br>
<br>　　十二大余七，小余十一；大余二十一，无小余；徒维敦<img src="http://www.my285.com/shishu/sanguo/images/1.bmp">。天汉元年。
<br>
<br>　　闰十三大余一，小余三百五十九；大余二十六，小余八；祝协洽二年。①
<br>
<br>　　<span style="font-size:10.5pt;color:'004060'">注①索隐祝，己也，尔雅作“着雍”。汁洽，未也。二年。正义二年，己未岁也。</span>
<br>
<br>　　十二大余二十五，小余二百六十六；大余三十一，小余十六；商横馓踩年。①
<br>
<br>　　<span style="font-size:10.5pt;color:'004060'">注①索隐商横，庚也，尔雅作“上章”。赤奋若，丑也。天官书及尔雅申为I汉，
丑为赤奋若。今自太初已来计岁次与天官书不同者有四，盖后历术改故也。
<br>
<br>　　三年也。正义庖敉禄攴础Ｌ惨敉碌し础Ｓ肿鳌夂骸保字音与上同。三年，庚申
岁也。</span>
<br>
<br>　　十二大余十九，小余六百一十四；大余三十六，小余二十四；昭阳作鄂四年。①
<br>
<br>　　<span style="font-size:10.5pt;color:'004060'">注①索隐昭阳，辛也，尔雅作“重光”。作鄂，酉也。四年。正义四年，辛酉岁也。</span>
<br>
<br>　　闰十三大余十四，小余二十二；大余四十二，无小余；
<br>
<br>　　横艾淹茂太始元年。①
<br>
<br>　　<span style="font-size:10.5pt;color:'004060'">注①索隐横艾，壬也，尔雅作“玄]”。淹茂，戌也。太始元年。正义太始元年，
壬戌岁也。</span>
<br>
<br>　　十二大余三十七，小余八百六十九；大余四十七，小余八；尚章大渊献二年。①
<br>
<br>　　<span style="font-size:10.5pt;color:'004060'">注①索隐尚章，癸也，尔雅作“昭阳”也。困敦，亥也。天官书子为困敦，尔雅同。
二年。正义二年，癸亥岁也。</span>
<br>
<br>　　闰十三大余三十二，小余二百七十七；大余五十二，小余一十六；焉逢困敦三年。①
<br>
<br>　　<span style="font-size:10.5pt;color:'004060'">注①索隐焉逢，甲也。大渊献，子也。天官书亥为大渊献，与尔雅同。三年也。正
义敦音顿。三年，甲子岁也。</span>
<br>
<br>　　十二大余五十六，小余一百八十四；
<br>
<br>　　大余五十七，小余二十四；端蒙赤奋若四年。①
<br>
<br>　　<span style="font-size:10.5pt;color:'004060'">注①索隐端蒙，乙也。I汉，丑也。天官书作“赤奋若”，与尔雅同。四年。
<br>
<br>　　已后自太始、征和已下讫篇末，其年次甲乙皆准此。并褚先生所续。正义四年，乙
丑岁也。</span>
<br>
<br>　　十二大余五十，小余五百三十二；大余三，无小余；游兆①摄提格征和元年。②
<br>
<br>　　<span style="font-size:10.5pt;color:'004060'">注①集解徐广曰：“作‘游桃’。”
<br>
<br>　　注②正义李巡注尔雅云：“万物承阳而起，故曰摄提格。格，起也。”孔文祥云：
“以岁在寅正月出东方，为众星之纪，以摄提宿，故曰摄提；以其为岁月之首，起于孟
陬，故云格。*[格]*，正也。”</span>
<br>
<br>　　闰十三大余四十四，小余八百八十；大余八，小余八；强梧单阏二年。①
<br>
<br>　　<span style="font-size:10.5pt;color:'004060'">注①正义李巡云；“言阳气推万物而起，故曰单阏。”单，尽；阏，止也。</span>
<br>
<br>　　十二大余八，小余七百八十七；大余十三，小余十六；徒维执徐三年。①
<br>
<br>　　<span style="font-size:10.5pt;color:'004060'">注①正义李巡云：“伏蛰之物皆敷舒而出，故云执徐也。”</span>
<br>
<br>　　十二大余三，小余一百九十五；大余十八，小余二十四；祝大芒落四年。①
<br>
<br>　　<span style="font-size:10.5pt;color:'004060'">注①集解芒，一作“荒”。正义姚察云：“言万物皆炽盛而大出，霍然落之，故云
荒落也。”</span>
<br>
<br>　　闰十三大余五十七，小余五百四十三；大余二十四，无小余；商横敦<img src="http://www.my285.com/shishu/sanguo/images/1.bmp">。后元元年。
<br>
<br>　　十二大余二十一，小余四百五十；大余二十九，小余八；昭阳汁洽二年。①
<br>
<br>　　<span style="font-size:10.5pt;color:'004060'">注①集解汁，一作“协”。正义李巡云：“言阴阳化生，万物和合，故曰协治也。”</span>
<br>
<br>　　闰十三大余十五，小余七百九十八；大余三十四，小余十六；横艾馓彩荚元年。①
<br>
<br>　　<span style="font-size:10.5pt;color:'004060'">注①集解馓玻一作“芮汉”。正义孙炎注尔雅云：“馓玻万物吐秀倾垂之貌也。”</span>
<br>
<br>　　正西十二大余三十九，小余七百五；大余三十九，小余二十四；尚章作噩二年。①
<br>
<br>　　<span style="font-size:10.5pt;color:'004060'">注①集解噩，一作“鄂”。正义李巡云：“作鄂，万物皆落枝起之貌也。”</span>
<br>
<br>　　十二大余三十四，小余一百一十三；大余四十五，无小余；焉逢淹茂三年。①
<br>
<br>　　<span style="font-size:10.5pt;color:'004060'">注①集解淹，一作“阉”。正义李巡云：“言万物皆蔽冒，故曰阉茂。*[阉]*，蔽
*[也]*。*[茂]*，冒也。”</span>
<br>
<br>　　闰十三大余二十八，小余四百六十一；大余五十，小余八；端蒙大渊献四年。①
<br>
<br>　　<span style="font-size:10.5pt;color:'004060'">注①正义孙炎云：“渊献，深也。献万物于天，深于藏盖也。”</span>
<br>
<br>　　十二大余五十二，小余三百六十八；大余五十五，小余十六；游兆困敦五年。①
<br>
<br>　　<span style="font-size:10.5pt;color:'004060'">注①正义孙炎云：“困敦，混沌也。言万物初萌，混沌于黄泉之下也。”</span>
<br>
<br>　　十二大余四十六，小余七百一十六；无大余，小余二十四；强梧赤奋若六年。①
<br>
<br>　　<span style="font-size:10.5pt;color:'004060'">注①正义李巡云：“阳气奋迅万物而起，无不若其性，故曰赤奋若。赤，阳色；奋，迅也；若，顺也。”</span>
<br>
<br>　　闰十三大余四十一，小余一百二十四；大余六，无小余；徒维摄提格元凤元年。
<br>
<br>　　十二大余五，小余三十一；大余十一，小余八；祝单阏二年。
<br>
<br>　　十二大余五十九，小余三百七十九；大余十六，小余十六；商横执徐三年。闰十三
大余五十三，小余七百二十七；大余二十一，小余二十四；昭阳大荒落四年。十二大余
十七，小余六百三十四；大余二十七，无小余；横艾敦<img src="http://www.my285.com/shishu/sanguo/images/1.bmp">。五年。闰十三大余十二，小余四十二；大余三十二，小余八；
<br>
<br>　　尚章汁洽六年。十二大余三十五，小余八百八十九；大余三十七，小余十六；
<br>
<br>　　焉逢馓苍平元年十二大余三十，小余二百九十七；大余四十二，小余二十四；
<br>
<br>　　端蒙作噩本始元年。闰十三大余二十四，小余六百四十五；大余四十八，无小余；
游兆阉茂二年。十二大余四十八，小余五百五十二；
<br>
<br>　　大余五十三，小余八；强梧大渊献三年。十二大余四十二，小余九百；大余五十八，
小余十六；徒维困敦四年。闰十三大余三十七，小余三百八；大余三，小余二十四；祝
赤奋若地节元年。十二大余一，小余二百一十五；大余九，无小余；商横摄提格二年。
闰十三大余五十五，小余五百六十三；大余十四，小余八；昭阳单阏三年。
<br>
<br>　　正南十二大余十九，小余四百七十；大余十九，小余十六；横艾执徐四年。十二大
余十三，小余八百一十八；大余二十四，小余二十四；尚章大荒落元康元年。闰十三大
余八，小余二百二十六；大余三十，无小余；焉逢敦<img src="http://www.my285.com/shishu/sanguo/images/1.bmp">。二年。
<br>
<br>　　十二大余三十三，小余一百三十三；大余三十五，小余八。端蒙协恰。三年。十二大余二十六，小余四百八十一；大余四十，小余十六；游兆馓菜哪辍Ｈ蚴三大余二十，小余八百二十九；大余四十五，小余二十四；强梧作噩神雀元年。十二大余四十四，小余七百三十六；
<br>
<br>　　大余五十一，无小余；徒维淹茂二年。十二大余三十九，小余一百四十四；大余五
十六，小余八；祝大渊献三年。闰十三大余三十三，小余四百九十二；
<br>
<br>　　大余一，小余十六；商横困敦四年。十二大余五十七，小余三百九十九；大余六，
小余二十四；昭阳赤奋若五凤元年。闰十三大余五十一，小余七百四十七；大余十二，
无小余；横艾摄提格二年。十二大余十五，小余六百五十四；大余十七，小余八；尚章
单阏三年。十二大余十，小余六十二；大余二十二，小余十六；焉逢执徐四年。闰十三
大余四，小余四百一十；大余二十七，小余二十四；端蒙大荒落甘露元年。
<br>
<br>　　十二大余二十八，小余三百一十七；大余三十三，无小余；游兆敦<img src="http://www.my285.com/shishu/sanguo/images/1.bmp">。二年。十二大余二十二，小余六百六十五；大余三十八，小余八；强梧协洽三年。闰十三大余十七，小余七十三；大余四十三，小余十六；徒维馓菜哪辍Ｊ二大余四十，小余九百二十；大余四十八，小余二十四；
<br>
<br>　　祝作噩黄龙元年。闰十三大余三十五，小余三百二十八；大余五十四，无小余；
商横淹茂初元元年。
<br>
<br>　　正东十二大余五十九，小余二百三十五；大余五十九，小余八；昭阳大渊献二年。
十二大余五十三，小余五百八十三；大余四，小余十六；横艾困敦三年。
<br>
<br>　　闰十三大余四十七，小余九百三十一；大余九，小余二十四；尚章赤奋若四年。十
二大余十一，小余八百三十八；大余十五，无小余；焉逢摄提格五年。十二大余六，小
余二百四十六；大余二十，小余八；端蒙单阏永光元年。闰十三无大余，小余五百九十
四；大余二十五，小余十六；游兆执徐二年。
<br>
<br>　　十二大余二十四，小余五百一；大余三十，小余二十四；强梧大荒落三年。十二大
余十八，小余八百四十九；大余三十六，无小余；徒维敦<img src="http://www.my285.com/shishu/sanguo/images/1.bmp">。四年。闰十三大十三，小余二百五十七；大余四十一，小余八；祝协洽五年。十二大余三十七，小余一百六十
四；大余四十六，小余十六；
<br>
<br>　　商横馓步ㄕ言年。闰十三大余三十一，小余五百一十二；大余五十一，小余二十
四；昭阳作噩二年。十二大余五十五，小余四百一十九；大余五十七，无小余；横艾阉
茂三年。十二大余四十九，小余七百六十七；大余二，小余八；
<br>
<br>　　尚章大渊献四年。闰十三大余四十四，小余一百七十五；
<br>
<br>　　大余七，小余十六；焉逢困敦五年。十二大余八，小余八十二；大余十二，小余二
十四；端蒙赤奋若竟宁元年。十二大余二，小余四百三十；大余十八，无小余；游兆摄
提格建始元年。闰十三大余五十六，小余七百七十八；大余二十三，小余八；强梧单阏
二年。十二大余二十，小余六百八十五；大余二十八，小余十六；徒维执徐三年。闰十
三大余十五，小余九十三；大余三十三，小余二十四；祝大荒落四年。
<br>
<br>　　右历书：大余者，日也。小余者，月也。端*(旃)*蒙者，年名也。支：丑名赤奋若，
寅名摄提格。干：丙名游兆。正北，冬至加子时；正西，加酉时；正南，加午时；正东，
加卯时。
<br>
<br>　　【索隐述赞】历数之兴，其来尚矣。重黎是司，容成斯纪。推步天象，消息母子。
五胜轮环，三正互起。孟陬贞岁，畴人顺轨。敬授之方，履端为美。

</span></td>
  </tr>
<tr><td align=center><a href="index.htm"><span style="font-size:12pt; color: #2895C3; letter-spacing: 1px; line-height: 25px;">返&nbsp;&nbsp;回</span></a>&nbsp;&nbsp;&nbsp;&nbsp;<a href="027.htm"><span style="font-size:12pt; color: #2895C3; letter-spacing: 1px; line-height: 25px;">下一页</span></a></td></tr>
</table>
</center></div>
<div align="center"><center>
<table border=0 width=100% cellspacing=0 cellpadding=0>

<tr>
 <td  align='center'style="font-size: 11.5pt"><hr width="85%" size="1" 
 color="#CBE2EC"><a href="http://www.my285.com/">梦远书城(<font face="华文新魏">my285.com</font>)</a></td></tr></table>
</center></div>
<div align="center">
<script src="http://www.my285.com/41tf/gdx.js"></script>
<script src="http://www.my285.com/41tf/wd.js"></script></div>


<center><script src="../../41tf/WB.js"></script></center>
<script src="../../41tf/wdp.js"></script>
<script src="../../41tf/wdt.js"></script>
<div style='display:"none"'><script src="../../41tf/tj.js"></script></div>

</body>

<!-- Mirrored from www.my285.com/shishu/shiji/026.htm by HTTrack Website Copier/3.x [XR&CO'2007], Thu, 21 Mar 2013 03:59:15 GMT -->
</html>
