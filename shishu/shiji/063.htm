<html>

<!-- Mirrored from www.my285.com/shishu/shiji/063.htm by HTTrack Website Copier/3.x [XR&CO'2007], Thu, 21 Mar 2013 03:59:49 GMT -->
<head>
<meta http-equiv="Content-Type" content="text/html; charset=gb2312">
<title>梦远书城_史记(集注本) </title>
<link rel="stylesheet" href="images/wyt.css">

</head>
<center><script src="http://www.my285.com/41tf/DH1.js"></script></center>
<table border="0" width="100%" cellspacing="0" cellpadding="0" background="../../41tf/bj1.gif">
<tr><td align="center">
<script src="../../41tf/DH0.js"></script></td></tr></table>
<center><script src="../../41tf/DH.js"></script></center>
<div align="center">
<script src="http://www.my285.com/41tf/dd.js"></script>
<script src="http://www.my285.com/41tf/gds.js"></script></div><body bgcolor="#f7f7e7" topmargin="2" leftmargin="0" rightmargin="0" 
bottommargin="0">

<div align="center"><img src="images/logo.gif" width="165" height="41"></div>
<div align="center"><hr color="#CBE2EC" width=85%></div>
<div align=center><table width=85%>
   <tr><td align=right style="font-size:12pt; color: #2895C3; letter-spacing: 1px; line-height: 25px;">卷六十三&nbsp;&nbsp;老子韩非列传　第三
</span></td></tr></table></div><p>
<div align="center"><center>
<table border="0" width="85%">
  <tr>
    <td style="font-size:12pt; line-height: 150%;"><br>
<br>　　老子者，①楚苦县厉乡曲仁里人也，②姓李氏，③名耳，字B，④周守藏室之史也。⑤
<br>
<br>　　<span style="font-size:10.5pt;color:'004060'">注①正义朱韬玉札及神仙传云：“老子，楚国苦县濑乡曲仁里人。姓李，名耳，字
伯阳，一名重耳，外字B，身长八尺八寸，黄色美眉，长耳大目，广额疏齿，方口厚唇，
额有三五达理，日角月悬，鼻有双柱，耳有三门，足蹈二五，手把十文。周时人，李母
八十一年而生。”又玄妙内篇云：“李母怀胎八十一载，逍遥李树下，乃割左腋而生。”
又云：“玄妙玉女梦流星入口而有娠，七十二年而生老子。”又上元经云：“李母昼夜
见五色珠，大如弹丸，自天下，因吞之，即有娠。”张君相云：“老子者是号，非名。
老，考也。子，孳也。考教理，达成圣孳，乃孳生万理，善化济物无遗也。”
<br>
<br>　　注②集解地理志曰苦县属陈国。索隐按：地理志苦县属陈国者，误也。苦县本属陈，
春秋时楚灭陈，而苦又属楚，故云楚苦县。至高帝十一年，立淮阳国，陈县p苦县皆属
焉。裴氏所引不明，见苦县在陈县下，因云苦属陈。今检地理志，苦实属淮阳郡。苦音
怙。正义按年表云淮阳国，景帝三年废。至天汉修史之时，楚节王纯都彭城，相近。疑
苦此时属楚国，故太史公书之。括地志云：“苦县在亳州谷阳县界。有老子宅及庙，庙
中有九井尚存，在今亳州真源县也。”厉音赖。晋太康地记云：“苦县城东有濑乡祠，
老子所生地也。”
<br>
<br>　　注③索隐按：葛玄曰“李氏女所生，因母姓也。”又云“生而指李树，因以为姓”。
<br>
<br>　　注④索隐按：许慎云“B，耳曼也”。故名耳，字B。有本字伯阳，非正也。然老子号伯阳父，此传不称也。正义B，耳漫无轮也。神仙传云：“外字曰B。”按：字，号也。疑老子耳漫无轮，故世号曰B。
<br>
<br>　　注⑤索隐按：藏室史，周藏书室之史也。又张苍传“老子为柱下史”，盖即藏室之
柱下，因以为官名。正义藏，在浪反。</span>
<br>
<br>　　孔子适周，将问礼于老子。①老子曰：“子所言者，其人与骨皆已朽矣，独其言在
耳。且君子得其时则驾，不得其时则蓬累而行。②吾闻之，良贾深藏若虚，君子盛德容
貌若愚。③去子之骄气与多欲，态色与淫志，④是皆无益于子之身。吾所以告子，若是
而已。”孔子去，谓弟子曰：“鸟，吾知其能飞；鱼，吾知其能游；兽，吾知其能走。走者可以为罔，游者可以为纶，飞者可以为D。
至于龙，吾不能知其乘风云而上天。吾今日见老子，其犹龙邪！”
<br>
<br>　　<span style="font-size:10.5pt;color:'004060'">注①索隐大戴记亦云然。
<br>
<br>　　注②索隐刘氏云：“蓬累犹扶持也。累音六水反。说者云头戴物，两手扶之而行，
谓之蓬累也。”按：蓬者，盖也；累者，随也。以言若得明君则驾车服冕，不遭时则自
覆盖相携随而去耳。正义蓬，沙碛上转蓬也。累，转行貌也。言君子得明主则驾车而事，
不遭时则若蓬转流移而行，可止则止也。蓬，其状若皤蒿，细叶，蔓生于沙漠中，风吹
则根断，随风转移也。皤蒿，江东呼为斜蒿云。
<br>
<br>　　注③索隐良贾谓善货卖之人。贾音古。深藏谓隐其宝货，不令人见，故云“若虚”。
而君子之人，身有盛德，其容貌谦退有若愚鲁之人然。嵇康高士传亦载此语，文则小异，
云“良贾深藏，外形若虚；君子盛德，容貌若不足”也。
<br>
<br>　　注④正义恣态之容色与淫欲之志皆无益于夫子，须去除也。</span>
<br>
<br>　　老子修道德，其学以自隐无名为务。居周久之，见周之衰，乃遂去。至关，①关令
尹喜曰：“子将隐矣，强为我著书。”于是老子乃著书上下篇，言道德之意五千余言而
去，莫知其所终。②
<br>
<br>　　<span style="font-size:10.5pt;color:'004060'">注①索隐李尤函谷关铭云“尹喜要老子留作二篇”，而崔浩以尹喜又为散关令是也。
正义抱朴子云：“老子西游，遇关令尹喜于散关，为喜着道德经一卷，谓之老子。”或
以为函谷关。括地志云：“散关在岐州陈仓县东南五十二里。函谷关在陕州桃林县西南
十二里。”强，其两反。为于伪反。
<br>
<br>　　注②集解列仙传曰：“关令尹喜者，周大夫也。善内学星宿，服精华，隐德行仁，
时人莫知。老子西游，喜先见其气，知真人当过，候物色而笾，果得老子。老子亦知
其奇，为著书。与老子俱之流沙之西，服臣胜实，莫知其所终。</span>
<br>
<br>　　亦著书九篇，名关令子。”索隐列仙传是刘向所记。物色而笾，谓视其气物有异
色而寻笾。又按：列仙传“老子西游，关令尹喜望见有紫气浮关，而老子果乘青牛而
过也”。或曰：老莱子亦楚人也，①著书十五篇，言道家之用，与孔子同时云。
<br>
<br>　　<span style="font-size:10.5pt;color:'004060'">注①正义太史公疑老子或是老莱子，故书之。列仙传云：“老莱子，楚人。当时世
乱，逃世耕于蒙山之阳，莞葭为墙，蓬蒿为室，杖木为a，蓍艾为席，菹芰为食，垦山
播种五谷。楚王至门迎之，遂去，至于江南而止。曰：‘鸟兽之解毛可绩而衣，其遗粒
足食也。’”</span>
<br>
<br>　　盖老子百有六十余岁，或言二百余岁，①以其修道而养寿也。
<br>
<br>　　<span style="font-size:10.5pt;color:'004060'">注①索隐此前古好事者据外传，以老子生年至孔子时，故百六十岁。或言二百余岁
者，□以周太史儋为老子，故二百余岁也。正义盖，或，皆疑辞也。世不A知，故言
“盖”及“或”也。玉清云老子以周平王时见衰，于是去。孔子世家云孔子问礼于老子
在周景王时，孔子盖年三十也，去平王十二王。此传云儋□老子也，秦献公与烈王同时，
去平王二十一王。说者不一，不可知也。故葛仙公序云“老子体于自然，生乎大始之先，
起乎无因，经历天地终始，不可称载”。</span>
<br>
<br>　　自孔子死之后百二十九年，①而史记周太史儋见秦献公曰：“始秦与周合，合五百
岁而离，离七十岁而霸王者出焉。”②或曰儋即老子，或曰非也，世莫知其然否。老子，
隐君子也。
<br>
<br>　　<span style="font-size:10.5pt;color:'004060'">注①集解徐广曰：“实百一十九年。”
<br>
<br>　　注②索隐按：周秦二本纪并云“始周与秦国合而别，别五百载又合，合七十岁而霸
王者出”。然与此传离合正反，寻其意义，亦并不相违也。</span>
<br>
<br>　　老子之子名宗，宗为魏将，封于段干。①宗子注，②注子宫，宫玄孙假，③假仕于
汉孝文帝。而假之子解为胶西王n太傅，因家于齐焉。
<br>
<br>　　<span style="font-size:10.5pt;color:'004060'">注①集解此云封于段干，段干应是魏邑名也。而魏世家有段干木、段干子，田完世
家有段干朋，疑此三人是姓段干也。本盖因邑为姓，左传所谓“邑亦如之”是也。风俗
通氏姓注云姓段，名干木，恐或失之矣。天下自别有段姓，何必段干木邪！
<br>
<br>　　注②索隐音铸。正义之树反。
<br>
<br>　　注③索隐音古雅反。正义作“瑕”，音霞。</span>
<br>
<br>　　世之学老子者则绌儒学，①儒学亦绌老子。“道不同不相为谋”，岂谓是邪？李耳无为自化，清静自正。②
<br>
<br>　　<span style="font-size:10.5pt;color:'004060'">注①索隐按：绌音黜。黜，退而后之也。
<br>
<br>　　注②索隐此太史公因其行事，于当篇之末结以此言，亦是赞也。按：老子曰“我无
为而民自化，我好静而民自正”，此是昔人所评老B之德，故太史公于此引以记之。正
义此都结老子之教也。言无所造为而自化，清净不挠而民自归正也。</span>
<br>
<br>　　庄子者，蒙人也，①名周。周尝为蒙漆园吏，②与梁惠王、齐宣王同时。
<br>
<br>　　其学无所不窥，然其要本归于老子之言。故其著书十余万言，大抵率寓言也。③作
渔父、盗跖、l箧，④以诋`孔子之徒，⑤以明老子之术。畏累虚、亢桑子之属，皆空
语无事实。⑥然善属书离辞，⑦指事类情，用剽剥儒、墨，⑧虽当世宿学不能自解免也。
其言惭笞皂б允始海⑨故自王公大人不能器之。
<br>
<br>　　<span style="font-size:10.5pt;color:'004060'">注①集解地理志蒙县属梁国。索隐地理志蒙县属梁国。刘向别录云宋之蒙人也。正
义郭缘生述征记云蒙县，庄周之本邑也。
<br>
<br>　　注②正义括地志云：“漆园故城在曹州冤句县北十七里。”此云庄周为漆园吏，□
此。按：其城古属蒙县。
<br>
<br>　　注③索隐大抵犹言大略也。其书十余万言，率皆立主客，使之相对语，故云“偶言”。
又音寓，寓，寄也。故别录云“作人姓名，使相与语，是寄辞于其人，故庄子有寓言篇”。
正义率音律。寓音遇。率犹类也。寓，寄也。
<br>
<br>　　注④索隐l箧犹言开箧也。l音，亦音去。箧音去劫反。正义l音丘鱼反。
<br>
<br>　　箧音苦颊反。l，开也。箧，箱类也。此庄子三篇名，皆诬毁自古圣君、贤臣、孔
子之徒，营求名誉，咸以丧身，非抱素任真之道也。
<br>
<br>　　注⑤索隐诋，讦也。诋音邸。`音紫。谓诋讦毁訾孔子也。
<br>
<br>　　注⑥索隐按：庄子“畏累虚”，篇名也，□老聃弟子畏累。邹氏畏音于鬼反，累音
垒。刘氏畏音乌罪反，累路罪反。郭象云“今东莱也”。亢音庚。亢桑子，王劭本作
“庚桑”。司马彪云“庚桑，楚人姓名也”。正义庄子云：“庚桑楚者，老子弟子，北
居畏累之山。”成□云：“山在鲁，亦云在深州。”此篇寄庚桑楚以明至人之德，]生
之经，若槁木无情，死灰无心，祸福不至，恶有人灾。言庄子杂篇庚桑楚已下，皆空设
言语，无有实事也。
<br>
<br>　　注⑦正义属音烛。离辞犹分析其辞句也。
<br>
<br>　　注⑧正义剽，疋妙反。剽犹攻击也。
<br>
<br>　　注⑨索隐惭笠敉粞蚨音，又音晃养。亦有本作“Y”字。正义洋音翔。己音纪。</span>
<br>
<br>　　楚威王闻庄周贤，①使使厚币迎之，许以为相。庄周笑谓楚使者曰：“千金，重利；
卿相，尊位也。子独不见郊祭之牺牛乎？养食之数岁，衣以文绣，以入大庙。当是之时，
虽欲为孤豚，岂可得乎？②子亟去，③无污我。④我宁游戏污渎⑤之中自快，无为有国
者所羁，终身不仕，以快吾志焉。”⑥
<br>
<br>　　<span style="font-size:10.5pt;color:'004060'">注①正义威王当周显王三十年。
<br>
<br>　　注②索隐孤者，小也，特也。愿为小豚不可得也。正义不k也。豚，小猪。临宰时，愿为孤小豚不可得也。
<br>
<br>　　注③索隐音棘。亟犹急也。
<br>
<br>　　注④索隐污音乌故反。
<br>
<br>　　注⑤索隐音乌读二音。污渎，潢污之小渠渎也。
<br>
<br>　　注⑥正义庄子云：“庄子钓于濮水之上，楚王使大夫往，曰：‘愿以境内累庄子。’
持竿不顾，曰：‘吾闻楚有神龟，死二千岁矣，巾笥藏之庙堂之上。此龟宁死为留骨而
贵乎？宁生曳尾泥中乎？’大夫曰：‘宁曳尾涂中。’庄子曰：‘往矣，吾将曳尾于涂
中。’”与此传不同也。</span>
<br>
<br>　　申不害者，京人也，①故郑之贱臣。学术以干韩昭侯，②昭侯用为相。内修政教，
外应诸侯，十五年。终申子之身，国治兵强，无侵韩者。③
<br>
<br>　　<span style="font-size:10.5pt;color:'004060'">注①索隐申子名不害。按：别录云“京，今河南京县是也”。正义括地志云：“京县故城在郑州荥阳县东南二十里，郑之京邑也。”
<br>
<br>　　注②索隐按：术□刑名之法术也。
<br>
<br>　　注③索隐王劭按：纪年云“韩昭侯之世，兵寇屡交”，异乎此言矣。</span>
<br>
<br>　　申子之学本于黄老而主刑名。著书二篇，号曰申子。①
<br>
<br>　　<span style="font-size:10.5pt;color:'004060'">注①集解刘向别录曰：“今民闲所有上下二篇，中书六篇，皆合二篇，已备，过于
太史公所记也。”索隐今人闲有上下二篇，又有中书六篇，其篇中之言，皆合上下二篇，
是书已备，过于太史公所记也。正义阮孝绪七略云申子三卷也。</span>
<br>
<br>　　韩非者，①韩之诸公子也。喜刑名法术之学，②而其归本于黄老。③非为人口吃，
④不能道说，而善著书。与李斯俱事荀卿，⑤斯自以为不如非。
<br>
<br>　　<span style="font-size:10.5pt;color:'004060'">注①正义阮孝绪七略云：“韩子二十卷。”韩世家云：“王安五年，非使秦。九年，虏王安，韩遂亡。”
<br>
<br>　　注②集解新序曰：“申子之书言人主当执术无刑，因循以督责臣下，其责深刻，故
号曰‘术’。商鞅所为书号曰‘法’。皆曰‘刑名’，故号曰‘刑名法术之书’。”索隐著书三十余篇，号曰韩子。
<br>
<br>　　注③索隐按：刘氏云“黄老之法不尚繁华，清简无为，君臣自正。韩非之论诋驳浮
淫，法制无私，而名实相称。故曰‘归于黄老’。”斯未为得其本旨。今按：韩子书有
解老、喻老二篇，是大抵亦崇黄老之学耳。
<br>
<br>　　注④正义音讫。
<br>
<br>　　注⑤正义孙卿子二十二卷。名况，赵人，楚兰陵令。避汉宣帝讳，改姓孙也。</span>
<br>
<br>　　非见韩之削弱，数以书谏韩王，①韩王不能用。于是韩非疾治国不务修明其法制，
执势以御其臣下，富国强兵而以求人任贤，反举浮淫之蠹而加之于功实之上。以为儒者
用文乱法，而侠者以武犯禁。宽则宠名誉之人，急则用介僦士。②今者所养非所用，
③所用非所养。④悲廉直不容于邪枉之臣，⑤观往者得失之变，⑥故作孤愤、五蠹、内
外储、说林、说难十余万言。⑦
<br>
<br>　　<span style="font-size:10.5pt;color:'004060'">注①索隐韩王安也。
<br>
<br>　　注②正义介，甲也。伲兜鍪也。
<br>
<br>　　注③索隐言非疾时君以禄养其臣者，乃皆安禄养交之臣，非勇悍忠鲠及折冲御侮之
人也。
<br>
<br>　　注④索隐又言人主今临事任用，并非常所禄养之士，故难可尽其死力也。
<br>
<br>　　注⑤索隐又悲奸邪谄谀之臣不容廉直之士。
<br>
<br>　　注⑥正义韩非见王安不用忠良，今国消弱，故观往古有国之君，则得失之变异，而
作韩子二十卷。
<br>
<br>　　注⑦索隐此皆非所著书篇名也。孤愤，愤孤直不容于时也。五蠹，蠹政之事有五也。
内外储，按韩子有内储、外储篇：内储言明君执术以制臣下，制之在己，故曰“内”也；
外储言明君观听臣下之言行，以断其赏罚，赏罚在彼，故曰“外”也。储畜二事，所谓
明君也。说林者，广说诸事，其多若林，故曰“说林”也。今韩子有说林上下二篇。说
难者，说前人行事与己不同而诘难之，故其书有说难篇。</span>
<br>
<br>　　然韩非知说之难，为说难书甚具，终死于秦，不能自脱。说难曰：①
<br>
<br>　　<span style="font-size:10.5pt;color:'004060'">注①索隐说音税。难音奴干反。言游说之道为难，故曰说难。其书词甚高，故特载
之。然此篇亦与韩子微异，烦省小大不同。刘伯庄亦申其意，粗释其微文幽旨，故有刘
说也。</span>
<br>
<br>　　凡说之难，非吾知之有以说之难也；①又非吾辩之难能明吾意之难也；②又非吾敢
横失能尽之难也。③凡说之难，在知所说之心，可以吾说当之。④
<br>
<br>　　<span style="font-size:10.5pt;color:'004060'">注①正义凡说难识情理，不当人主之心，恐犯逆鳞。说之难知，故言非吾知之有以
说之乃为难。
<br>
<br>　　注②正义能分明吾意以说之，亦又未为难也，尚非甚难。
<br>
<br>　　注③索隐按：韩子“横失”作“横佚”。刘氏云：“吾之所言，无横无失，陈辞发
策，能尽说情，此虽是难，尚非难也。”正义横，扩孟反。又非吾敢有横失，词理能尽
说己之情，此虽是难，尚非极难。
<br>
<br>　　注④索隐刘氏云：“开说之难，正在于此也。”按：所说之心者，谓人君之心也。
言以人臣疏末射尊重之意，贵贱隔绝，旨趣难知，自非高识，莫近几会，故曰“说之难”
也。乃须审明人主之意，必以我说合其情，故云“吾说当之”也。正义前者三说并未为
难，凡说之难者，正在于此。言深辨知前人意，可以吾说当之，与前人心会，说则行，
乃是难矣。</span>
<br>
<br>　　所说出于为名高者也，①而说之以厚利，则见下节而遇卑贱，必弃远矣。②所说出
于厚利者也。而说之以名高，则见无心而远事情，必不收矣。③所说实为厚利而显为名
高者也，④而说之以名高，则阳收其身而实疏之；若说之以厚利，则阴用其言而显弃其
身。⑤此之不可不知也。
<br>
<br>　　<span style="font-size:10.5pt;color:'004060'">注①索隐按：谓所说之主，中心本出欲立高名者也。，故刘氏云“稽古羲黄，祖述
尧舜”是也。
<br>
<br>　　注②索隐谓人主欲立高名，说臣乃陈厚利，是其见下节也。既不会高情，故遇卑贱
必被远斥矣。
<br>
<br>　　注③索隐亦谓所说之君，出意本规厚利，而说臣乃陈名高之节，则是说者无心，远
于我之事情，必不见收用也。故刘氏云“若秦孝公志于强国，而商鞅说以帝王，故怒而
不用”。
<br>
<br>　　注④索隐按：韩子“实”字作“隐”。按：显者，阳也。谓其君实为厚利，而详作
欲为名高之节也。正义前人必欲厚利，诈慕名高，则阳收其说，实疏远之。
<br>
<br>　　注⑤索隐谓若下文云郑武公阴欲伐胡，而关其思极论深计，虽知说当，终遭显戮是
也。正义前人好利厚，诈慕名高，说之以厚利，则阴用说者之言而显不收其身。说士不
可不察。</span>
<br>
<br>　　夫事以密成，语以泄败。未必其身泄之也，而语及其所匿之事，①如是者身危。贵人有过端，而说者明言善议以推其恶者，则身危。②周泽未渥也而语极知，说行而有功则德亡，③说不行而有败则见疑，如是者身危。④夫贵人得计而欲自以为功，说
者与知焉，则身危。⑤彼显有所出事，乃自以为也故，说者与知焉，则身危。⑥强之以
其所必不为，⑦止之以其所不能已者，身危。⑧故曰：与之论大人，则以为闲己；⑨与之论细人，则以为粥权。⑩论其所爱，则
以为借资；⑾论其所憎，则以为尝己。⑿径省其辞，则不知而屈之；⒀泛滥博文，则多
而久之。⒁顺事陈意，则曰怯懦而不尽；⒂虑事广肆，则曰草野而倨侮。⒃此说之难，
不可不知也。
<br>
<br>　　<span style="font-size:10.5pt;color:'004060'">注①正义事多相类，语言或说其相类之事，前人觉悟，便成漏泄，故身危也。
<br>
<br>　　注②正义人主有过失之端绪，而引美善之议以推人主之恶，则身危。
<br>
<br>　　注③索隐按：谓人臣事上，其道未合，至周之恩未沾渥于下，而辄吐诚极言，其说
有功则其德亦亡。亡，无也。韩子作“则见忘”，然“见忘”胜于“德亡”也。正义渥，
沾濡也。人臣事君未满周至之恩泽，而说事当理，事行有功，君不以为恩德，故德亡。
<br>
<br>　　注④索隐又若说不行而有败则见疑，如是者身危。是恩意未深，辄评时政，不为所
信，更致嫌疑，若下文所云邻父以墙坏有盗，却为见疑，□其类也。正义说事不行，或
行有败坏，则必致危殆，若此者身危也。
<br>
<br>　　注⑤正义与音预。人主先得其计己功，说者知前发其踪迹，身必危亡。
<br>
<br>　　注⑥索隐谓人主明有所出事乃自以为功，而说者与知，是则以为闲，故身危也。正
义人主明所出事，乃以有所营为，说者预知其计，而说者身亡危。
<br>
<br>　　注⑦索隐刘氏云：“若项羽必欲衣锦东归，而说者强述关中，违旨忤情，自招诛灭
也。”正义强，其两反。人主必不欲有为，而说者强令为之。
<br>
<br>　　注⑧索隐刘氏云：“若汉景帝决废栗太子，而周亚夫强欲止之，竟不从其言，后遂
下狱是也。”正义人主已营为，而说者强止之者，身危。
<br>
<br>　　注⑨正义闲音纪苋反。说彼大人之短，以为窃己之事情，乃为刺讥闲也。
<br>
<br>　　注⑩索隐按：韩非子“粥权”作“卖重”。谓荐彼细微之人，言堪大用，则疑其挟
诈而卖我之权也。正义粥音育。刘伯庄云：“论则疑其挟诈卖己之权。”
<br>
<br>　　注⑾正义说人主爱行，人主以为借己之资籍也。
<br>
<br>　　注⑿正义论说人主所憎恶，人主则以为尝试于己也。
<br>
<br>　　注⒀索隐按：谓人主意在文华，而说者但径捷省略其辞，则以说者为无知而见屈辱
也。正义省，山景反。
<br>
<br>　　注⒁索隐按：谓人主志在简要，而说者务于浮辞泛滥，博涉文华，则君上嫌其多迂
诞，文而无当者也。正义泛滥，浮辞也。博文，广言句也。言浮说广陈，必多词理，时
乃永久，人主疲倦。
<br>
<br>　　注⒂正义懦音乃乱反。说者陈言顺人主之意，则或怯懦而不尽事情也。
<br>
<br>　　注⒃正义草野犹鄙陋也。广陈言词，多有鄙陋，乃成倨傲侮慢。</span>
<br>
<br>　　凡说之务，在知饰所说之所敬，①而灭其所丑。②彼自知其计，则毋以其失穷之；
③自勇其断，则毋以其敌怒之；④自多其力，则毋以其难概之。⑤规异事与同计，誉异
人与同行者，则以饰之无伤也。⑥有与同失者，则明饰其无失也。⑦大忠无所拂悟，⑧
辞言无所击排，⑨乃后申其辩知焉。此所以亲近不疑，⑩知尽之难也。⑾得旷日弥久，
⑿而周泽既渥，⒀深计而不疑，交争而不罪，乃明计利害以致其功，直指是非以饰
其身，以此相持，此说之成也。⒁
<br>
<br>　　<span style="font-size:10.5pt;color:'004060'">注①索隐按：所说谓所说之主也。饰其所敬者，说士当知人主之所敬，而时以言辞
文饰之。
<br>
<br>　　注②索隐丑谓人主若有所避讳而丑之，游说者当灭其事端而不言也。
<br>
<br>　　注③正义前人自知其失误，说士无以失误穷极之，乃为讪上也。
<br>
<br>　　注④索隐按：谓人主自勇其断，说士无以己意而攻闲之，是以卑下之谋自敌于上，
以致谴怒也。正义断音端乱反。刘伯庄云：“贵人断甲为是，说者以乙破之，乙之理难
同，怒以下敌上也。”
<br>
<br>　　注⑤索隐按：概犹格也。刘氏云：“秦昭王决欲攻赵，白起苦说其难，遂己之心，
拒格君上，故致杜邮之J也。”正义概，古代反。
<br>
<br>　　注⑥正义刘伯庄云：“贵人与甲同计，与乙同行者，说士陈言无伤甲乙也。”
<br>
<br>　　注⑦索隐按：上文言人主规事誉人，与某人同计同行，今说者之词不得伤于同计同
行之人，仍可文饰其类也。又若人主与同失者，而说者则可以明饰其无失也。正义人主
与甲同失，说者文饰甲之无失。
<br>
<br>　　注⑧索隐拂音佛。言大忠之人，志在匡君于善，君初不从，则且退止，待君之说而
又几谏，□不拂悟于君也。正义拂悟当为“蜮琛保古字假借耳。颍违也。忤，逆也。
<br>
<br>　　注⑨索隐谓大忠说谏之辞，本欲归于安人兴化，而无别有所击射排摈。按：韩子作“击摩”也。
<br>
<br>　　注⑩正义言大忠之事，拟安民兴化，事在匡弼。君初亦不击排，乃后周泽沾濡，君
臣道合，乃敢辩智说焉。此所以亲近而不见疑，是知尽之难。
<br>
<br>　　注⑾集解徐广曰：“知，一作‘得’。难，一作‘辞’。”索隐谓人臣尽知事上之
道难也。按：徐广曰“知，一作‘得’，难，一作‘辞’”。今按韩子作“得尽之辞”
也。正义言说士知谈说之难也，为能尽此谈说之道，得当人主之心，君臣相合，乃是知
尽之难也。
<br>
<br>　　注⑿索隐谓君臣道合，旷日已久，是诚着于君也。
<br>
<br>　　注⒀索隐谓君之渥泽周浃于臣，鱼水相须，盐梅相和也。
<br>
<br>　　注⒁正义夫知尽之难，则君臣道合，故得旷日弥久。而周泽既渥，深计而君不疑，
与君交争而不罪，而得明计国之利害以致其功，直指是非，任爵禄于身，以此君臣相执
持，此说之成也。</span>
<br>
<br>　　伊尹为庖，①百里奚为虏，②皆所由干其上也。故此二子者，皆圣人也，犹不能无
役身而涉世如此其污也，③则非能仕之所设也。④
<br>
<br>　　<span style="font-size:10.5pt;color:'004060'">注①正义殷本纪云“乃为有莘氏媵臣，负鼎俎，以滋味说汤致王道”是也。
<br>
<br>　　注②正义晋世家云袭灭虞公，及大夫百里以媵秦穆姬也。
<br>
<br>　　注③正义污音乌故反。庖虏是污。
<br>
<br>　　注④索隐按：韩子作“非能士之所耻也”。</span>
<br>
<br>　　宋有富人，天雨墙坏。其子曰“不筑且有盗”，其邻人之父亦云，暮而果大亡其财，
其家甚知其子而疑邻人之父。①昔者郑武公欲伐胡，②乃以其子妻之。
<br>
<br>　　因问k臣曰：“吾欲用兵，谁可伐者？”关其思曰：“胡可伐。”乃戮关其思，曰：
“胡，兄弟之国也，子言伐之，何也？”胡君闻之，以郑为亲己而不备郑。
<br>
<br>　　郑人袭胡，取之。此二说者，其知皆当矣，③然而甚者为戮，薄者见疑。非知之难
也，处知则难矣。
<br>
<br>　　<span style="font-size:10.5pt;color:'004060'">注①正义其子邻父说皆当矣，而切见疑，非处知则难乎！
<br>
<br>　　注②正义世本云：“胡，归姓也。”括地志云：“胡城在豫州郾城县界。”
<br>
<br>　　注③正义当，当浪反。</span>
<br>
<br>　　昔者弥子瑕见爱于]君。]国之法，窃驾君车者罪至刖。既而弥子之母病，人闻，
往夜告之，弥子矫驾君车而出。君闻之而贤之曰：“孝哉，为母之故而犯刖罪！”与君
游果园，弥子食桃而甘，不尽而奉君。君曰：“爱我哉，忘其口而念我！”及弥子色衰
而爱弛，得罪于君。君曰：“是尝矫驾吾车，又尝食我以其余桃。”故弥子之行未变于
初也，前见贤而后获罪者，爱憎之至变也。故有爱于主，则知当而加亲；见憎于主，则
罪当而加疏。故谏说之士不可不察爱憎之主而后说之矣。
<br>
<br>　　夫龙之为虫也，①可扰狎而骑也。然其喉下有逆鳞径尺，人有婴之，则必杀人。人
主亦有逆鳞，说之者能无婴人主之逆鳞，则几矣。②
<br>
<br>　　<span style="font-size:10.5pt;color:'004060'">注①正义龙，虫类也。故言“龙之为虫”。
<br>
<br>　　注②索隐按：几，庶也。谓庶几于善谏说也。正义说者能不犯人主逆鳞，则庶几矣。</span>
<br>
<br>　　人或传其书至秦。秦王见孤愤、五蠹之书，曰：“嗟乎，寡人得见此人与之游，死
不恨矣！”李斯曰：“此韩非之所著书也。”秦因急攻韩。韩王始不用非，及急，乃遣
非使秦。秦王悦之，未信用。李斯、姚贾害之，毁之曰：“韩非，韩之诸公子也。今王
欲并诸侯，非终为韩不为秦，此人之情也。今王不用，久留而归之，此自遗患也，不如
以过法诛之。”秦王以为然，下吏治非。李斯使人遗非药，使自杀。韩非欲自陈，不得
见。秦王后悔之，使人赦之，非已死矣。①
<br>
<br>　　<span style="font-size:10.5pt;color:'004060'">注①集解战国策曰：“秦王封姚贾千户，以为上卿。韩非短之曰：‘贾，梁监门子，
盗于梁，臣于赵而逐。取世监门子梁大盗赵逐臣与同社稷之计，非所以励k臣也。’王
召贾问之，贾答云云，乃诛韩非也。”</span>
<br>
<br>　　申子、韩子皆著书，传于后世，学者多有。余独悲韩子为说难而不能自脱耳。
<br>
<br>　　太史公曰：老子所贵道，虚无，因应变化于无为，故著书辞称微妙难识。庄子散道
德，放论，要亦归之自然。申子卑卑，①施之于名实。韩子引绳墨，切事情，明是非，
其极惨②少恩。皆原于道德之意，而老子深远矣。
<br>
<br>　　<span style="font-size:10.5pt;color:'004060'">注①集解自勉励之意也。索隐刘氏云：“卑卑，自勉励之意也。”
<br>
<br>　　注②集解，胡革反。用法惨急而鞠深刻。索隐惨，七感反。，胡革反。
<br>
<br>　　按：谓用法惨急而鞠深刻也。</span>
<br>
<br>　　【索隐述赞】伯阳立教，清净无为。道尊东鲁，蟠芪鞔埂Ｗ蒙栩栩，申害卑卑。
刑名有术，说难极知。悲彼周防，终亡李斯。
</span></td>
  </tr>
<tr><td align=center><a href="index.htm"><span style="font-size:12pt; color: #2895C3; letter-spacing: 1px; line-height: 25px;">返&nbsp;&nbsp;回</span></a>&nbsp;&nbsp;&nbsp;&nbsp;<a href="064.htm"><span style="font-size:12pt; color: #2895C3; letter-spacing: 1px; line-height: 25px;">下一页</span></a></td></tr>
</table>
</center></div>
<div align="center"><center>
<table border=0 width=100% cellspacing=0 cellpadding=0>

<tr>
 <td  align='center'style="font-size: 11.5pt"><hr width="85%" size="1" 
 color="#CBE2EC"><a href="http://www.my285.com/">梦远书城(<font face="华文新魏">my285.com</font>)</a></td></tr></table>
</center></div>
<div align="center">
<script src="http://www.my285.com/41tf/gdx.js"></script>
<script src="http://www.my285.com/41tf/wd.js"></script></div>


<center><script src="../../41tf/WB.js"></script></center>
<script src="../../41tf/wdp.js"></script>
<script src="../../41tf/wdt.js"></script>
<div style='display:"none"'><script src="../../41tf/tj.js"></script></div>

</body>

<!-- Mirrored from www.my285.com/shishu/shiji/063.htm by HTTrack Website Copier/3.x [XR&CO'2007], Thu, 21 Mar 2013 03:59:50 GMT -->
</html>
