<html>

<!-- Mirrored from www.my285.com/shishu/shiji/097.htm by HTTrack Website Copier/3.x [XR&CO'2007], Thu, 21 Mar 2013 04:00:36 GMT -->
<head>
<meta http-equiv="Content-Type" content="text/html; charset=gb2312">
<title>梦远书城_史记(集注本) </title>
<link rel="stylesheet" href="images/wyt.css">

</head>
<center><script src="http://www.my285.com/41tf/DH1.js"></script></center>
<table border="0" width="100%" cellspacing="0" cellpadding="0" background="../../41tf/bj1.gif">
<tr><td align="center">
<script src="../../41tf/DH0.js"></script></td></tr></table>
<center><script src="../../41tf/DH.js"></script></center>
<div align="center">
<script src="http://www.my285.com/41tf/dd.js"></script>
<script src="http://www.my285.com/41tf/gds.js"></script></div><body bgcolor="#f7f7e7" topmargin="2" leftmargin="0" rightmargin="0" 
bottommargin="0">

<div align="center"><img src="images/logo.gif" width="165" height="41"></div>
<div align="center"><hr color="#CBE2EC" width=85%></div>
<div align=center><table width=85%>
   <tr><td align=right style="font-size:12pt; color: #2895C3; letter-spacing: 1px; line-height: 25px;">卷九十七&nbsp;&nbsp;郦生陆贾列传　第三十七 
</span></td></tr></table></div><p>
<div align="center"><center>
<table border="0" width="85%">
  <tr>
    <td style="font-size:12pt; line-height: 150%;"><br>
<br>　　郦生食其者，①陈留高阳人也。②好读书，家贫落魄，③无以为衣食业，为里监门
吏。④然县中贤豪不敢役，县中皆谓之狂生。
<br>
<br>　　<span style="font-size:10.5pt;color:'004060'">注①正义历异几三音也。
<br>
<br>　　注②集解徐广曰：“今在圉县。”索隐案：高阳属陈留圉县。高阳，乡名也，故耆
旧传云“食其，高阳乡人”。正义陈留风俗传云“高阳在雍兵西南”。括地志云“圉城
在汴州雍丘县西南。食其墓在雍丘西南二十八里”。盖谓此也。
<br>
<br>　　注③集解应劭曰：“落魄，志行衰恶之貌也。”晋灼曰：“落薄，落托，义同也。”
索隐案：郑氏云“魄音薄”。应劭云“志行衰恶之貌也”。
<br>
<br>　　注④正义监音甲衫反。战国策云齐宣谓颜咴唬骸胺蚣嗝陪汤铮士之贱也。”</span>
<br>
<br>　　及陈胜p项梁等起，诸将徇地过高阳者数十人，①郦生闻其将皆握w②好苛礼③自
用，不能听大度之言，郦生乃深自藏匿。后闻沛公将兵略地陈留郊，沛公麾下骑士适郦
生里中子也，④沛公时时问邑中贤士豪俊。骑士归，郦生见谓之曰：“吾闻沛公慢而易
人，多大略，此真吾所愿从游，莫为我先。⑤若见沛公，谓曰‘臣里中有郦生，年六十
余，长八尺，人皆谓之狂生，生自谓我非狂生’。”骑士曰：“沛公不好儒，诸客冠儒冠来者，沛公辄解其冠，溲溺⑥其中。与人言，常大骂。未可以儒生说也。”郦生曰：“弟言之。”骑士从容言如郦生所诫者。
<br>
<br>　　<span style="font-size:10.5pt;color:'004060'">注①正义徇，略也。
<br>
<br>　　注②集解应劭曰：“握w，急促之貌。”索隐应劭曰w音若“促”。邹氏音□角反。
韦昭云“握w，小节也”。
<br>
<br>　　注③索隐案：苛亦作“荷”。贾逵云“苛，烦也”。小颜云“苛，细也”。
<br>
<br>　　注④集解服虔曰：“食其里中子适作沛公骑士。”索隐适食其里中子。适音释。服虔、苏林皆云沛公骑士适是食其里中人也。案：言适近作骑士。
<br>
<br>　　注⑤索隐案：先谓先容，言无人为我作绍介也。正义为，于伪反。
<br>
<br>　　注⑥索隐上所由反。下乃吊反，亦如字。溲□溺也。</span>
<br>
<br>　　沛公至高阳传舍，①使人召郦生。郦生至，入谒，沛公方倨a使两女子洗足，②而
见郦生。郦生入，则长揖不拜，曰：“足下欲助秦攻诸侯乎？且欲率诸侯破秦也？”沛
公骂曰：“竖儒！③夫天下同苦秦久矣，故诸侯相率而攻秦，何谓助秦攻诸侯乎？”郦
生曰：“必聚徒合义兵诛无道秦，不宜倨见长者。”于是沛公辍洗，起摄衣，④延郦生
上坐，谢之。郦生因言六国从横时。沛公喜，赐郦生食，问曰：“计将安出？”郦生曰：
“足下起纠合之，⑤收散乱之兵，不满万人，欲以径入强秦，此所谓探虎口者也。
<br>
<br>　　夫陈留，天下之迹四通五达之郊也，⑥今其城又多积粟。臣善其令，⑦请得使之，
令下足下。⑧即不听，足下举兵攻之，臣为内应。”于是遣郦生行，沛公引兵随之，遂
下陈留。号郦食其为广野君。
<br>
<br>　　<span style="font-size:10.5pt;color:'004060'">注①集解徐广曰：“二世三年二月。”
<br>
<br>　　注②索隐案：乐产云“边a曰倨。”
<br>
<br>　　注③索隐案：竖者，僮仆之称。沛公轻之，以比奴竖，故曰“竖儒”也。
<br>
<br>　　注④正义摄犹言敛着也。
<br>
<br>　　注⑤集解一作“乌合”，一作“瓦合”。
<br>
<br>　　注⑥集解如淳曰：“四面中央，凡五达也。”瓒曰：“四通五达，言无险阻也。”
 <br>
<br>　　注⑦正义言食其与陈留县令相善也。
<br>
<br>　　注⑧正义令力征反。下谓降之也。</span>
<br>
<br>　　郦生言其弟郦商，使将数千人从沛公西南略地。郦生常为说客，驰使诸侯。
<br>
<br>　　汉三年秋，项羽击汉，拔荥阳，汉兵遁保巩、洛。楚人闻淮阴侯破赵，彭越数反梁
地，①则分兵救之。淮阴方东击齐，汉王数困荥阳、成皋，计欲捐成皋以东，屯巩、洛
以拒楚。郦生因曰：“臣闻知天之天者，王事可成；不知天之天者，王事不可成。王者
以民人为天，②而民人以食为天。夫敖仓，天下转输久矣，臣闻其下有藏粟甚多，楚
人拔荥阳，不坚守敖仓，引而东，令适卒③分守成皋，此乃天所以资汉也。方今楚易
取而汉反郄，自夺其便，④臣窃以为过矣。且两雄不俱立，楚汉久相持不决，百姓骚动，
海内摇荡，农夫释耒，工女⑤下机，天下之心未有所定也。愿足下急复进兵，收取荥阳，
据敖仓之粟，⑥塞成皋之险，⑦杜大行之道，⑧距蜚狐之口，⑨守白马之津，以示诸侯
效实形制之势，则天下知所归矣。方今燕、赵已定，唯齐未下。今田广据千里之齐，田
闲将二十万之，军于历城，诸田宗强，负海阻河济，南近楚，人多变诈，足下虽遣数
十万师，未可以岁月破也。臣请得奉明诏说齐王，使为汉而称东藩。”上曰：“善。”
<br>
<br>　　<span style="font-size:10.5pt;color:'004060'">注①索隐数音朔。
<br>
<br>　　注②索隐王者以人为天。案：此语出管子。
<br>
<br>　　注③索隐上音直革反。案：通俗文云“罚罪云”，□所谓戍。又音陟革反。卒，租忽反。
<br>
<br>　　注④索隐汉反漤自夺便。以言不取敖仓，是汉却，自夺其便利。
<br>
<br>　　注⑤索隐谓女工工巧也。汉书作“红”，音工。
<br>
<br>　　注⑥正义敖仓在今郑州荥阳县西十有五里，石门之东，北临汴水，南带三皇山。秦
始皇时置仓于敖山上，故名之曰敖仓也。
<br>
<br>　　注⑦正义□泛水县山也。
<br>
<br>　　注⑧集解韦昭曰：“在河内野王北也。”
<br>
<br>　　注⑨集解如淳曰：“上党壶关也。”S案：蜚狐在代郡西南。正义案：蔚州飞狐县
北百五十里有秦汉故郡城。西南有山，俗号为飞狐口也。</span>
<br>
<br>　　乃从其画，复守敖仓，而使郦生说齐王曰：“王知天下之所归乎？”王曰：“不知
也。”曰：“王知天下之所归，则齐国可得而有也；若不知天下之所归，即齐国未可得
保也。”齐王曰：“天下何所归？”曰：“归汉。”曰：“先生何以言之？”
<br>
<br>　　曰：“汉王与项王力西面击秦，约先入咸阳者王之。汉王先入咸阳，项王负约不
与而王之汉中。项王迁杀义帝，汉王闻之，起蜀汉之兵击三秦，出关而责义帝之处，收
天下之兵，立诸侯之后。降城即以侯其将，得赂即以分其士，与天下同其利，豪英贤才
皆乐为之用。诸侯之兵四面而至，蜀汉之粟方船而下。①项王有倍约之名，杀义帝之负；
于人之功无所记，于人之罪无所忘；战胜而不得其赏，拔城而不得其封；非项氏莫得用
事；为人刻印，\而不能授；②攻城得赂，积而不能赏：天下畔之，贤才怨之，而莫为
之用。故天下之士归于汉王，可坐而策也。夫汉王发蜀汉，定三秦；涉西河之外，援上
党之兵；③下井陉，诛成安君；破北魏，④举三十二城：此蚩尤之兵也，非人之力也，
天之福也。今已据敖仓之粟，塞成皋之险，守白马之津，杜大行之阪，距蜚狐之口，天
下后服者先亡矣。王疾先下汉王，齐国社稷可得而保也；不下汉王，危亡可立而待也。”
田广以为然，乃听郦生，罢历下兵守战备，与郦生日纵酒。
<br>
<br>　　<span style="font-size:10.5pt;color:'004060'">注①索隐案：方船谓并舟也。战国策“方船积粟，循江而下”也。
<br>
<br>　　注②集解孟康曰：“\断无复廉锷也。”瓒曰：“项羽吝于爵赏，玩惜侯印，不能
以封其人也。”索隐\音五官反。案：郭象注庄子云“z团无圭角”。汉书作“玩”，
言玩惜不忍授人也。
<br>
<br>　　注③正义援音爰。
<br>
<br>　　注④索隐谓魏豹也。豹在河北故也。亦谓“西魏”，以大梁在河南故也。</span>
<br>
<br>　　淮阴侯闻郦生伏轼下齐七十余城，乃夜度兵平原袭齐。齐王田广闻汉兵至，以为郦
生卖己，乃曰：“汝能止汉军，我活汝；不然，我将亨汝！”郦生曰：“举大事不细谨，
盛德不辞让。而公不为若更言！”齐王遂亨郦生，引兵东走。
<br>
<br>　　汉十二年，曲周侯郦商以丞相将兵击黥布有功。高祖举列侯功臣，思郦食其。
<br>
<br>　　郦食其子疥①数将兵，功未当侯，上以其父故，封疥为高梁侯。后更食武遂，嗣三
世。元狩元年中，武遂侯平②坐诈诏衡山王取百斤金，当弃市，病死，国除也。
<br>
<br>　　<span style="font-size:10.5pt;color:'004060'">注①索隐疥音界。后更封武遂三世。地理志武遂属河闲。案：汉书作“武阳子遂”，
衍文也。
<br>
<br>　　注②正义年表云“卒，子□嗣。卒，子平嗣，元年有罪国除”。而汉书云“更食武
阳，子遂嗣”，恐汉书误也。</span>
<br>
<br>　　陆贾者，楚人也。①以客从高祖定天下，名为有口辩士，居左右，常使诸侯。
<br>
<br>　　<span style="font-size:10.5pt;color:'004060'">注①索隐案：陈留风俗传云“陆氏，春秋时陆浑国之后。晋侯伐之，故陆浑子奔楚。
贾其后”。又陆氏谱云“齐宣公支子达食菜于陆。达生发，发生皋，适楚。贾其孙也”。</span>
<br>
<br>　　及高祖时，中国初定，尉他①平南越，因王之。高祖使陆贾赐尉他印为南越王。陆
生至，尉他s结②箕倨见陆生。陆生因进说他曰：“足下中国人，亲戚昆弟坟在真定。
③今足下反天性，弃冠带，欲以区区之越与天子抗衡④为敌国，祸且及身矣。且夫秦失
其政，诸侯豪桀并起，唯汉王先入关，据咸阳。
<br>
<br>　　项羽倍约，自立为西楚霸王，诸侯皆属，可谓至强。然汉王起巴蜀，鞭笞天下，劫
略诸侯，遂诛项羽灭之。五年之闲，海内平定，此非人力，天之所建也。天子闻君王王
南越，不助天下诛暴逆，将相欲移兵而诛王，天子怜百姓新劳苦，故且休之，遣臣授君
王印，剖符通使。君王宜郊迎，北面称臣，乃欲以新造未集之越，屈强于此。汉诚闻之，
掘烧王先人，夷灭宗族，使一偏将将十万临越，则越杀王降汉，如反复手耳。”
<br>
<br>　　<span style="font-size:10.5pt;color:'004060'">注①索隐赵他为南越尉，故曰“尉他”。他音小
<br>
<br>　　注②集解服虔曰：“s音椎。今兵士椎头结。”索隐s，直追反。结音计。谓为髻
一撮似椎而结之，故字从结。且案其“s结”二字，依字读之亦得。谓夷人本被发左兀
今他同其风俗，但s其发而结之。
<br>
<br>　　注③索隐赵地也。本名东垣，属常山。
<br>
<br>　　注④索隐案：崔浩云“抗，对也。衡，车上横木也。抗衡，言两衡相对拒，言不
相避下”。</span>
<br>
<br>　　于是尉他乃蹶然①起坐，谢陆生曰：“居蛮夷中久，殊失礼义。”因问陆生曰：“我孰与萧何、曹参、韩信贤？”陆生曰：“王似贤。”复曰：“我孰与皇帝贤？”
<br>
<br>　　陆生曰：“皇帝起丰沛，讨暴秦，诛强楚，为天下兴利除害，继五帝三王之业，统
理中国。中国之人以亿计，地方万里，居天下之膏腴，人车X，万物殷富，政由一家，
自天地剖泮未始有也。今王不过数十万，皆蛮夷，崎岖山海闲，譬若汉一郡，王何乃
比于汉！”尉他大笑曰：“吾不起中国，故王此。使我居中国，何渠不若汉？”②乃大
说陆生，留与饮数月。曰：“越中无足与语，至生来，令我日闻所不闻。”赐陆生橐中
装③直千金，他送亦千金。④陆生卒拜尉他为南越王，令称臣奉汉约。归报，高祖大悦，
拜贾为太中大夫。
<br>
<br>　　<span style="font-size:10.5pt;color:'004060'">注①索隐苏林音厥。礼记“子夏蹶然而起”。埤苍云“蹶，起也”。
<br>
<br>　　注②集解渠音讵。索隐渠，刘氏音讵。汉书作“遽”字，小颜以为“有何迫促不如
汉也”。
<br>
<br>　　注③集解张晏曰：“珠玉之宝也。装，裹也。”索隐橐音托。案：如淳云以为明月
珠之属也。又案：诗传曰“大曰橐，小曰囊”。埤苍云“有底曰囊，无底曰橐”。谓以
宝物*(以)*入囊橐也。
<br>
<br>　　注④集解苏林曰：“非橐中物，故曰‘他送’也。”</span>
<br>
<br>　　陆生时时前说称诗书。高帝骂之曰：“乃公居马上而得之，安事诗书！”陆生曰；“居马上得之，宁可以马上治之乎？且汤武逆取而以顺守之，文武并用，长久之术也。昔者吴王夫差、智伯极武而亡；秦任刑法不变，卒灭赵氏。①乡使秦已并天下，行
仁义，法先圣，陛下安得而有之？”高帝不怿而有X色，乃谓陆生曰：“试为我着秦所
以失天下，吾所以得之者何，及古成败之国。”陆生乃粗述存亡之征，凡着十二篇。每
奏一篇，高帝未尝不称善，左右呼万岁，号其书曰“新语”。②
<br>
<br>　　<span style="font-size:10.5pt;color:'004060'">注①集解赵氏，秦姓也。索隐案：韦昭云“秦伯益后，与赵同出非廉，至造父，有
功于穆王，封之赵城，由此一姓赵氏”。
<br>
<br>　　注②正义七录云“新语二卷，陆贾撰”也。</span>
<br>
<br>　　孝惠帝时，吕太后用事，欲王诸吕，畏大臣有口者，陆生自度不能争之，乃病免家
居。以好田地善，①可以家焉。有五男，乃出所使越得橐中装卖千金，②分其子，子
二百金，令为生产。陆生常安车驷马，从歌舞鼓琴瑟侍者十人，宝剑直百金，谓其子曰：
“与汝约：③过汝，汝给吾人马酒食，极欲，十日而更。所死家，得宝剑车骑侍从者。
一岁中往来过他客，率不过④再三过，数见不鲜，⑤无久公为也。”⑥
<br>
<br>　　<span style="font-size:10.5pt;color:'004060'">注①正义音止。雍州县也。
<br>
<br>　　注②正义汉制一金直千贯。
<br>
<br>　　注③集解徐广曰：“汝，一作‘公’。”
<br>
<br>　　注④索隐率音律。过音戈。
<br>
<br>　　注⑤索隐数见音朔现。谓时时来见汝也。不鲜，言必令鲜美作食，莫令见不鲜之物
也。汉书作“数击鲜”，如淳云“新杀曰鲜”。
<br>
<br>　　注⑥集解韦昭曰：“，污辱。”索隐，患也。公，贾自谓也。言汝诸子无久厌
患公也。</span>
<br>
<br>　　吕太后时，王诸吕，诸吕擅权，欲劫少主，危刘氏。右丞相陈平患之，力不能争，
恐祸及己，常燕居深念。陆生往请，①直入坐，而陈丞相方深念，②不时见陆生。陆生
曰：“何念之深也？”陈平曰：“生揣我何念？”③陆生曰：“足下位为上相，食三万户④侯，可谓极富贵无欲矣。然有忧念，不过患诸吕、少主耳。”陈平曰：“然。为之柰何？”陆生曰：“天下安，注意相；天下危，注意将。
将相和调，则士务附；士务附，⑤天下虽有变，即权不分。为社稷计，在两君掌握耳。
臣常欲谓太尉绛侯，绛侯与我戏，易吾言。君何不交O太尉，深相结？”为陈平画吕氏
数事。陈平用其计，乃以五百金为绛侯寿，厚具乐饮；
<br>
<br>　　太尉亦报如之。此两人深相结，则吕氏谋益衰。陈平乃以奴婢百人，车马五十乘，
钱五百万，遗陆生为饮食费。陆生以此游汉廷公卿闲，名声藉甚。⑥
<br>
<br>　　<span style="font-size:10.5pt;color:'004060'">注①集解汉书音义曰：“请，若问起居。”
<br>
<br>　　注②索隐深念，深思之也。
<br>
<br>　　注③集解孟康曰：“揣，度也。”韦昭曰：“揣音初委反。”
<br>
<br>　　注④索隐案：陈平传食户五千，以曲逆秦时有三万户，恐复业至此，故称。
<br>
<br>　　注⑤集解徐广曰：“务，一作‘豫’。”
<br>
<br>　　注⑥集解汉书音义曰：“言狼籍甚盛。”</span>
<br>
<br>　　及诛诸吕，立孝文帝，陆生颇有力焉。孝文帝即位，欲使人之南越。陈丞相等乃言
陆生为太中大夫，往使尉他，令尉他去黄屋称制，令比诸侯，皆如意旨。语在南越语中。陆生竟以寿终。
<br>
<br>　　平原君朱建者，楚人也。故尝为淮南王黥布相，有@去，后复事黥布。布欲反时，
问平原君，平原君非之，布不听而听梁父侯，遂反。①汉已诛布，闻平原君谏不与谋，
②得不诛。语在黥布语中。③
<br>
<br>　　<span style="font-size:10.5pt;color:'004060'">注①索隐梁父侯，史失名。如淳注汉书云“遂，布臣”，非也。臣瓒曰“布用梁父
侯计遂反耳”，其说是也。
<br>
<br>　　注②正义与音预。
<br>
<br>　　注③集解黥布列传无此语。</span>
<br>
<br>　　平原君为人辩有口，刻廉刚直，家于长安。行不苟合，义不取容。辟阳侯行不正，
得幸吕太后。时辟阳侯欲知平原君，平原君不肯见。及平原君母死，陆生素与平原君善，
过之。平原君家贫，未有以发丧，①方假贷服具，陆生令平原君发丧。陆生往见辟阳侯，
贺曰：“平原君母死。”辟阳侯曰：“平原君母死，何乃贺我乎？”陆贾曰：“前日君
侯欲知平原君，平原君义不知君，以其母故。②今其母死，君诚厚送丧，则彼为君死矣。”辟阳侯乃奉百金往税。③列侯贵人以
辟阳侯故，往税凡五百金。
<br>
<br>　　<span style="font-size:10.5pt;color:'004060'">注①索隐案：刘氏云谓欲葬时，须启其殡宫，故云“发丧”也。
<br>
<br>　　注②集解张晏曰：“相知当同恤灾危，母在，故义不知君。”索隐案：崔浩云“建
以母在，义不以身许人也”。
<br>
<br>　　注③集解韦昭曰：“衣服曰税。税当为‘`’。”索隐案：说文“税，赠终服也”。
`音式芮反，亦音遂。</span>
<br>
<br>　　辟阳侯幸吕太后，人或毁辟阳侯于孝惠帝，孝惠帝大怒，下吏，欲诛之。吕太后X，
不可以言。大臣多害辟阳侯行，欲遂诛之。辟阳侯急，因使人欲见平原君。平原君辞曰：
“狱急，不敢见君。”乃求见孝惠幸臣闳籍孺，①说之曰：“君所以得幸帝，天下莫不
闻。今辟阳侯幸太后而下吏，道路皆言君谗，欲杀之。今日辟阳侯诛，旦日太后含怒，
亦诛君。何不肉袒为辟阳侯言于帝？帝听君出辟阳侯，太后大O。两主共幸君，君贵富
益倍矣。”于是闳籍孺大恐，从其计，言帝，果出辟阳侯。辟阳侯之囚，欲见平原君，
平原君不见辟阳侯，辟阳侯以为倍己，大怒。及其成功出之，乃大惊。
<br>
<br>　　<span style="font-size:10.5pt;color:'004060'">注①索隐案：佞幸传云高祖时有籍孺，孝惠时有闳孺。今总言“闳籍孺”，误也。</span>
<br>
<br>　　吕太后崩，大臣诛诸吕，辟阳侯于诸吕至深，①而卒不诛。计画所以全者，皆陆生
p平原君之力也。
<br>
<br>　　<span style="font-size:10.5pt;color:'004060'">注①集解如淳曰：“辟阳侯与诸吕相亲信也，为罪宜诛者至深。”索隐案：如淳说
以为宜诛，非也。小颜云辟阳侯与诸吕相知至深重，得其理也。</span>
<br>
<br>　　孝文帝时，淮南厉王杀辟阳侯，以诸吕故。文帝闻其客平原君为计策，使吏捕欲治。
闻吏至门，平原君欲自杀。诸子及吏皆曰：“事未可知，何早自杀为？”
<br>
<br>　　平原君曰：“我死祸绝，不及而身矣。”遂自刭。孝文帝闻而惜之，曰：“吾无意
杀之。”乃召其子，拜为中大夫。①使匈奴，单于无礼，乃骂单于，遂死匈奴中。
<br>
<br>　　<span style="font-size:10.5pt;color:'004060'">注①索隐案：下文所谓与太史公善者。</span>
<br>
<br>　　初，沛公引兵过陈留，郦生踵军门上谒曰：“高阳贱民郦食其，窃闻沛公暴露，将
兵助楚讨不义，敬劳从者，愿得望见，口画天下便事。”使者入通，沛公方洗，问使者
曰：“何如人也？”使者对曰：“状貌类大儒，衣儒衣，冠侧注。”①沛公曰：“为我
谢之，言我方以天下为事，未暇见儒人也。”使者出谢曰：“沛公敬谢先生，方以天下
为事，未暇见儒人也。”郦生_目案剑叱使者曰：“走！
<br>
<br>　　复入言沛公，吾高阳酒徒也，②非儒人也。”使者惧而失谒，跪拾谒，还走，复入
报曰：“客，天下壮士也，叱臣，臣恐，至失谒。曰‘走！复入言，而公高阳酒徒也’。”
沛公遽雪足杖矛曰：“延客入！”
<br>
<br>　　<span style="font-size:10.5pt;color:'004060'">注①集解徐广曰：“侧注冠一名高山冠，齐王所服，以赐谒者。”
<br>
<br>　　注②集解徐广曰：“一本言‘而公高阳酒徒’。”</span>
<br>
<br>　　郦生入，揖沛公曰：“足下甚苦，暴衣露冠，将兵助楚讨不义，足不何不自喜也？
<br>
<br>　　臣愿以事见，而曰‘吾方以天下为事，未暇见儒人也’。夫足下欲兴天下之大事而
成天下之大功，而以目皮相，恐失天下之能士。且吾度足下之智不如吾，勇又不如吾。
若欲就天下而不相见，窃为足下失之。”沛公谢曰：“乡者闻先生之容，今见先生之意
矣。”
<br>
<br>　　乃延而坐之，问所以取天下者。郦生曰：“夫足下欲成大功，不如止陈留。陈留者，
天下之据家玻兵之会地也，积粟数千万石，城守甚坚。臣素善其令，愿为足下说之。
不听臣，臣请为足下杀之，而下陈留。足下将陈留之，据陈留之城，而食其积粟，招
天下之从兵；从兵已成，足下横行天下，莫能有害足下者矣。”沛公曰：“敬闻命矣。”
<br>
<br>　　于是郦生乃夜见陈留令，说之曰：“夫秦为无道而天下畔之，今足下与天下从则可
以成大功。今独为亡秦婴城而坚守，臣窃为足下危之。”陈留令曰：“秦法至重也，不
可以妄言，妄言者无类，吾不可以应。先生所以教臣者，非臣之意也，愿勿复道。”郦
生留宿卧，夜半时斩陈留令首，u城而下报沛公。沛公引兵攻城，县令首于长竿以示城
上人，曰：“趣下，而令头已断矣！今后下者必先斩之！”
<br>
<br>　　于是陈留人见令已死，遂相率而下沛公。沛公舍陈留南城门上，因其库兵，食积粟，
留出入三月，从兵以万数，遂入破秦。
<br>
<br>　　太史公曰：世之传郦生书，多曰汉王已拔三秦，东击项籍而引军于巩洛之闲，郦生
被儒衣往说汉王。乃非也。自沛公未入关，与项羽别而至高阳，得郦生兄弟。余读陆生
新语书十二篇，固当世之辩士。至平原君子与余善，是以得具论之。
<br>
<br>　　【索隐述赞】广野大度，始冠侧注。踵门长揖，深器重遇。说齐历下，趣鼎何惧。
陆贾使越，尉佗慑怖，相说国安，书成主悟。

</span></td>
  </tr>
<tr><td align=center><a href="index.htm"><span style="font-size:12pt; color: #2895C3; letter-spacing: 1px; line-height: 25px;">返&nbsp;&nbsp;回</span></a>&nbsp;&nbsp;&nbsp;&nbsp;<a href="098.htm"><span style="font-size:12pt; color: #2895C3; letter-spacing: 1px; line-height: 25px;">下一页</span></a></td></tr>
</table>
</center></div>
<div align="center"><center>
<table border=0 width=100% cellspacing=0 cellpadding=0>

<tr>
 <td  align='center'style="font-size: 11.5pt"><hr width="85%" size="1" 
 color="#CBE2EC"><a href="http://www.my285.com/">梦远书城(<font face="华文新魏">my285.com</font>)</a></td></tr></table>
</center></div>
<div align="center">
<script src="http://www.my285.com/41tf/gdx.js"></script>
<script src="http://www.my285.com/41tf/wd.js"></script></div>


<center><script src="../../41tf/WB.js"></script></center>
<script src="../../41tf/wdp.js"></script>
<script src="../../41tf/wdt.js"></script>
<div style='display:"none"'><script src="../../41tf/tj.js"></script></div>

</body>

<!-- Mirrored from www.my285.com/shishu/shiji/097.htm by HTTrack Website Copier/3.x [XR&CO'2007], Thu, 21 Mar 2013 04:00:37 GMT -->
</html>
