<html>

<!-- Mirrored from www.my285.com/shishu/shiji/018.htm by HTTrack Website Copier/3.x [XR&CO'2007], Thu, 21 Mar 2013 03:59:04 GMT -->
<head>
<meta http-equiv="Content-Type" content="text/html; charset=gb2312">
<title>梦远书城_史记(集注本) </title>
<link rel="stylesheet" href="images/wyt.css">

</head>
<center><script src="http://www.my285.com/41tf/DH1.js"></script></center>
<table border="0" width="100%" cellspacing="0" cellpadding="0" background="../../41tf/bj1.gif">
<tr><td align="center">
<script src="../../41tf/DH0.js"></script></td></tr></table>
<center><script src="../../41tf/DH.js"></script></center>
<div align="center">
<script src="http://www.my285.com/41tf/dd.js"></script>
<script src="http://www.my285.com/41tf/gds.js"></script></div><body bgcolor="#f7f7e7" topmargin="2" leftmargin="0" rightmargin="0" 
bottommargin="0">

<div align="center"><img src="images/logo.gif" width="165" height="41"></div>
<div align="center"><hr color="#CBE2EC" width=85%></div>
<div align=center><table width=85%>
   <tr><td align=right style="font-size:12pt; color: #2895C3; letter-spacing: 1px; line-height: 25px;">卷十八&nbsp;&nbsp;高祖功臣侯者年表　第六
</span></td></tr></table></div><p>
<div align="center"><center>
<table border="0" width="85%">
  <tr>
    <td style="font-size:12pt; line-height: 150%;"><br>
<br>　　正义高祖初定天下，表明有功之臣而侯之，若萧、曹等。
<br>
<br>　　太史公曰：古者人臣功有五品，以德立宗庙定社稷曰勋，以言曰劳，用力曰功，明
其等曰伐，积日曰阅。封爵之誓曰：“使河如带，泰山若厉。①国以永宁，爰及苗裔。”
始未尝不欲固其根本，而枝叶稍陵夷衰微也。
<br>
<br>　　<span style="font-size:10.5pt;color:'004060'">注①集解应劭曰：“封爵之誓，国家欲使功臣传祚无穷。带，衣带也；厉，砥石也。
河当何时如衣带，山当何时如厉石，言如带厉，国乃绝耳。”</span>
<br>
<br>　　余读高祖侯功臣，察其首封，所以失之者，曰：异哉新闻！书曰“协和万国”，迁
于夏商，或数千岁。盖周封八百，幽厉之后，见于春秋。尚书有唐虞之侯伯，历三代千
有余载，自全以蕃]天子，岂非笃于仁义，奉上法哉？汉兴，功臣受封者百有余人。①
天下初定，故大城名都散亡，户口可得而数者十二三，②是以大侯不过万家，小者五六
百户。后数世，民咸归乡里，户益息，萧、曹、绛、灌之属或至四万，小侯自倍，③富
厚如之。子孙骄溢，忘其先，淫嬖。至太初百年之闲，见侯五，④余皆坐法陨命亡国，
m矣。罔亦少密焉，然皆身无兢兢于当世之禁云。
<br>
<br>　　<span style="font-size:10.5pt;color:'004060'">注①索隐案：下文高祖功臣百三十七人；兼外戚及王子，凡一百四十三人。
<br>
<br>　　注②索隐言十分u二、三在耳。
<br>
<br>　　注③索隐倍其初封时户数也。
<br>
<br>　　注④正义谓平阳侯曹宗、曲周侯郦终根、阳阿侯齐仁、戴侯秘蒙、谷陵侯冯偃也。</span>
<br>
<br>　　居今之世，志古之道，所以自镜也，①未必尽同。帝王者各殊礼而异务，要以成功
为统纪，岂可绲乎？观所以得尊宠及所以废辱，亦当世得失之林也，②何必旧闻？于是
谨其终始，表其文，颇有所不尽本末；着其明，疑者阙之。后有君子，欲推而列之，得
以览焉。
<br>
<br>　　<span style="font-size:10.5pt;color:'004060'">注①索隐言居今之代，志识古之道，得以自镜当代之存亡也。
<br>
<br>　　注②索隐言观今人臣所以得尊宠者必由忠厚，被废辱者亦由骄淫，是言见在兴废亦
当代得失之林也。</span>
<br>
<br>　　【索隐述赞】圣贤影响，风云潜契。高祖膺，功臣命世。起沛入秦，凭谋仗计。
纪勋书爵，河盟山誓。萧曹轻重，绛灌权势。咸就封国，或萌罪戾。仁贤者祀，昏虐者
替。永监前修，良X固O。

</span></td>
  </tr>
<tr><td align=center><a href="index.htm"><span style="font-size:12pt; color: #2895C3; letter-spacing: 1px; line-height: 25px;">返&nbsp;&nbsp;回</span></a>&nbsp;&nbsp;&nbsp;&nbsp;<a href="019.htm"><span style="font-size:12pt; color: #2895C3; letter-spacing: 1px; line-height: 25px;">下一页</span></a></td></tr>
</table>
</center></div>
<div align="center"><center>
<table border=0 width=100% cellspacing=0 cellpadding=0>

<tr>
 <td  align='center'style="font-size: 11.5pt"><hr width="85%" size="1" 
 color="#CBE2EC"><a href="http://www.my285.com/">梦远书城(<font face="华文新魏">my285.com</font>)</a></td></tr></table>
</center></div>
<div align="center">
<script src="http://www.my285.com/41tf/gdx.js"></script>
<script src="http://www.my285.com/41tf/wd.js"></script></div>


<center><script src="../../41tf/WB.js"></script></center>
<script src="../../41tf/wdp.js"></script>
<script src="../../41tf/wdt.js"></script>
<div style='display:"none"'><script src="../../41tf/tj.js"></script></div>

</body>

<!-- Mirrored from www.my285.com/shishu/shiji/018.htm by HTTrack Website Copier/3.x [XR&CO'2007], Thu, 21 Mar 2013 03:59:05 GMT -->
</html>
