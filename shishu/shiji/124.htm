<html>

<!-- Mirrored from www.my285.com/shishu/shiji/124.htm by HTTrack Website Copier/3.x [XR&CO'2007], Thu, 21 Mar 2013 04:01:04 GMT -->
<head>
<meta http-equiv="Content-Type" content="text/html; charset=gb2312">
<title>梦远书城_史记(集注本) </title>
<link rel="stylesheet" href="images/wyt.css">

</head>
<center><script src="http://www.my285.com/41tf/DH1.js"></script></center>
<table border="0" width="100%" cellspacing="0" cellpadding="0" background="../../41tf/bj1.gif">
<tr><td align="center">
<script src="../../41tf/DH0.js"></script></td></tr></table>
<center><script src="../../41tf/DH.js"></script></center>
<div align="center">
<script src="http://www.my285.com/41tf/dd.js"></script>
<script src="http://www.my285.com/41tf/gds.js"></script></div><body bgcolor="#f7f7e7" topmargin="2" leftmargin="0" rightmargin="0" 
bottommargin="0">

<div align="center"><img src="images/logo.gif" width="165" height="41"></div>
<div align="center"><hr color="#CBE2EC" width=85%></div>
<div align=center><table width=85%>
   <tr><td align=right style="font-size:12pt; color: #2895C3; letter-spacing: 1px; line-height: 25px;">卷一百二十四&nbsp;&nbsp;游侠列传　第六十四集
 
</span></td></tr></table></div><p>
<div align="center"><center>
<table border="0" width="85%">
  <tr>
    <td style="font-size:12pt; line-height: 150%;"><br>
<br>　　解荀悦曰：“立气齐，作威福，结私交，以立强于世者，谓之游侠。”
<br>
<br>　　韩子曰：“儒以文乱法，①而侠以武犯禁。”二者皆讥，②而学士多称于世云。至
如以术取宰相卿大夫，辅翼其世主，功名俱着于春秋，③固无可言者。
<br>
<br>　　及若季次p原宪，闾巷人也，④读书怀独行君子⑤之德，义不苟合当世，当世亦笑
之。故季次p原宪终身空室蓬户，⑥褐衣疏食不厌。⑦死而已四百余年，而弟子志之不
倦。今游侠，其行虽不轨于正义，然其言必信，其行必果，已诺必诚，不爱其躯，赴士
之厄困，⑧既已存亡死生矣，而不矜其能，羞伐其德，盖亦有足多者焉。
<br>
<br>　　<span style="font-size:10.5pt;color:'004060'">注①正义言文之蔽，小人以w。谓细碎苛法乱政。
<br>
<br>　　注②正义讥，非言也。儒敝乱法，侠盛犯禁，二道皆非，而学士多称于世者，故太
史公引韩子，欲陈游侠之美。
<br>
<br>　　注③索隐功名俱着春秋。案：春秋谓国史也。以言人臣有功名则见记于其国之史，
是俱着春秋者也。
<br>
<br>　　注④集解徐广曰：“仲尼弟子传曰公皙哀字季次，未尝仕，孔子称之。”
<br>
<br>　　注⑤索隐行音下孟反。
<br>
<br>　　注⑥正义庄子云“原宪处居环堵之室，蓬户不完。以桑为枢而瓮牖，上漏下湿，独
坐而弦歌”也。
<br>
<br>　　注⑦索隐不餍。餍，饱也，于艳反。
<br>
<br>　　注⑧索隐上音厄。</span>
<br>
<br>　　且缓急，人之所时有也。太史公曰：昔者虞舜窘于井廪，伊尹负于鼎俎，傅说匿于
傅险，吕尚困于棘津，①夷吾桎梏，百里饭牛，仲尼畏匡，菜色陈p蔡。
<br>
<br>　　此皆学士所谓有道仁人也，犹然遭此，况以中材而涉乱世之末流乎？其遇害何可
胜道哉！
<br>
<br>　　<span style="font-size:10.5pt;color:'004060'">注①集解徐广曰：“在广川。”正义尉缭子云太公望行年七十，卖食棘津云。
<br>
<br>　　古亦谓之石济津，故南津。</span>
<br>
<br>　　鄙人有言曰：“何知仁义，已飨其利①者为有德。”故伯夷丑周，饿死首阳山，而
文武不以其故贬王；跖pF暴戾，其徒诵义无穷。由此观之，“窃钩者诛，②窃国者侯，
侯之门仁义存”，③非虚言也。
<br>
<br>　　<span style="font-size:10.5pt;color:'004060'">注①索隐已音以。飨音享，受也。言已受其利则为有德，何知必仁义也。
<br>
<br>　　注②索隐以言小窃则为盗而受诛也。
<br>
<br>　　注③索隐言人臣委质于侯王门，则须存于仁义。若游侠轻健，亦何必肯存仁义也。</span>
<br>
<br>　　今拘学或抱咫尺之义，久孤于世，①岂若卑论侪俗，与世沉浮而取荣名哉！
<br>
<br>　　而布衣之徒，设取予然诺，千里诵义，为死不顾世，此亦有所长，非苟而已也。故
士穷窘而得委命，此岂非人之所谓贤豪闲者邪？诚使乡曲之侠，予季次p原宪比权量力，
效功于当世，不同日而论矣。要以功见言信，侠客之义又曷可少哉！
<br>
<br>　　<span style="font-size:10.5pt;color:'004060'">注①索隐言拘学守义之士或抱咫尺纤微之事，遂久以当代，孤负我志，而不若卑论
侪俗以取荣宠也。</span>
<br>
<br>　　古布衣之侠，靡得而闻已。近世延陵p①孟尝p春申p平原p信陵之徒，皆因王者
亲属，藉于有土卿相之富厚，招天下贤者，显名诸侯，不可谓不贤者矣。
<br>
<br>　　比如顺风而呼，声非加疾，其思ひ病Ｖ寥玢滔镏侠，修行砥名，声施②于天下，
莫不称贤，是为难耳。然儒p墨皆排摈不载。自秦以前，匹夫之侠，湮灭不见，余甚恨
之。以余所闻，汉兴有朱家p田仲p王公p剧孟p郭解之徒，虽时I当世之文罔，③然
其私义廉e退让，有足称者。名不虚立，士不虚附。
<br>
<br>　　至如朋党宗强比周，设财役贫，豪暴侵凌孤弱，恣欲自快，游侠亦丑之。余悲世俗
不察其意，而猥以朱家p郭解等令与暴豪之徒同类而共笑之也。
<br>
<br>　　<span style="font-size:10.5pt;color:'004060'">注①集解徐广曰：“代郡亦有延陵县。”S案：韩子云“赵襄子召延陵生，令车骑
先至晋阳”。襄子时赵已并代，可有延陵之号，但未详是此人非耳。
<br>
<br>　　注②索隐施音以豉反。
<br>
<br>　　注③索隐I即捍也。违I当代之法网，谓犯于法禁也。</span>
<br>
<br>　　鲁朱家者，与高祖同时。鲁人皆以儒教，而朱家用侠闻。所藏活豪士以百数，其余
庸人不可胜言。然终不伐其能，歆其德，诸所尝施，唯恐见之。振人不赡，先从贫贱始。
家无余财，衣不完采，食不重味，乘不过@牛。①专趋人之急，甚己之私。既阴脱季布
将军之厄，②及布尊贵，终身不见也。自关以东，莫不延颈愿交焉。
<br>
<br>　　<span style="font-size:10.5pt;color:'004060'">注①集解徐广曰：“音g。”S案：汉书音义曰“小牛”。索隐上音古豆反。
<br>
<br>　　案：大牛当Q，小为@牛。
<br>
<br>　　注②索隐阴脱季将军之厄。案：季布为汉所购求，朱家以布髡钳为奴，载以广柳车
而出之，及尊贵而不见之，亦高介至义之士。然布竟不见报朱家之恩。</span>
<br>
<br>　　楚田仲以侠闻，喜剑，父事朱家，自以为行弗及。田仲已死，而雒阳有剧孟。
<br>
<br>　　周人以商贾为资，而剧孟以任侠显诸侯。吴楚反时，条侯为太尉，乘传车将至河南，
得剧孟，喜曰：“吴楚举大事而不求孟，吾知其无能为已矣。”天下骚动，宰相得之若
得一敌国云。剧孟行大类朱家，而好博，①多少年之戏。然剧孟母死，自远方送丧盖千
乘。及剧孟死，家无余十金之财。而符离人王孟亦以侠称江淮之闲。
<br>
<br>　　<span style="font-size:10.5pt;color:'004060'">注①索隐按：六博戏也。</span>
<br>
<br>　　是时济南H氏p①陈周庸②亦以豪闻，景帝闻之，使使尽诛此属。其后代诸白p③
梁韩无辟p④阳翟薛兄p⑤陕韩孺⑥纷纷复出焉。
<br>
<br>　　<span style="font-size:10.5pt;color:'004060'">注①索隐H音闲。案：为郅都所诛。
<br>
<br>　　注②索隐陈国人，姓周名庸。
<br>
<br>　　注③索隐代，代郡。人有白氏，豪侠非一，故言“诸”。
<br>
<br>　　注④索隐梁国人，韩姓，无辟名。辟音避。
<br>
<br>　　注⑤索隐音况。
<br>
<br>　　注⑥集解徐广曰：“陕，疑当作‘郏’字，颍川有郏县。南越传曰‘郏壮士韩千秋’
也。”索隐陕当为“郏”。陕音如反，郏音纪洽反。汉书作“寒孺”。</span>
<br>
<br>　　郭解，轵人也，①字翁伯，善相人者许负外孙也。解父以任侠，孝文时诛死。
<br>
<br>　　解为人短小精悍，不饮酒。少时阴贼，②慨不快意，身所杀甚。以躯借交报仇，
藏命③作奸剽攻，*(不)*休*(及)**[乃]*铸钱掘，固不可胜数。适有天幸，窘急常得
脱，若遇赦。及解年长，更折节为俭，以德报怨，厚施而薄望。然其自喜为侠④益甚。
既已振人之命，不矜其功，其阴贼着于心，卒发于睚如故云。而少年慕其行，亦辄为
报仇，不使知也。解姊子负解之势，⑤与人饮，使之嚼。⑥非其任，强必灌之。人怒，
拔刀刺杀解姊子，亡去。解姊怒曰：“以翁伯之义，人杀吾子，贼不得。”弃其尸于道，
弗葬，欲以辱解。
<br>
<br>　　解使人微知贼处。贼窘自归，具以实告解。解曰：“公杀之固当，吾儿不直。”遂
去其贼，⑦罪其姊子，乃收而葬之。诸公闻之，皆多解之义，益附焉。
<br>
<br>　　<span style="font-size:10.5pt;color:'004060'">注①索隐汉书云河内轵人也。
<br>
<br>　　注②索隐以内心忍害。
<br>
<br>　　注③索隐案：谓亡命也。
<br>
<br>　　注④索隐苏林云：“言性喜为侠也。”
<br>
<br>　　注⑤索隐负，恃也。
<br>
<br>　　注⑥集解徐广曰；“音子妙反，尽酒也。”索隐即妙反。谓酒尽。
<br>
<br>　　注⑦集解徐广曰：“遣使去。”</span>
<br>
<br>　　解出入，人皆避之。有一人独箕倨视之，解遣人问其名姓。客欲杀之。解曰：“居
邑屋至不见敬，是吾德不修也，彼何罪！”乃阴属尉史曰：“是人，吾所急也，①至践
更时脱之。”每至践更，数过，吏弗求。②怪之，问其故，乃解使脱之。箕踞者乃肉袒
谢罪。少年闻之，愈益慕解之行。
<br>
<br>　　<span style="font-size:10.5pt;color:'004060'">注①索隐案：谓吾心中所急，言情切急之谓。汉书作“重”也。
<br>
<br>　　注②集解如淳曰：“更有三品，有卒更，有践更，有过更。古有正卒无常人，皆当
迭为之，一月一更，是为卒更也。贫者欲得顾更钱者，次直者出钱顾之，月二千，是为
践更也。律说卒更p践更者，居县中五月乃更也。后从尉律，卒践更一月休十一月也。”
索隐数音朔，谓频免之也。又音色主反，数亦频也。</span>
<br>
<br>　　雒阳人有相仇者，邑中贤豪居闲者以十数，①终不听。客乃见郭解。解夜见仇家，
仇家曲听解。②解乃谓仇家曰：“吾闻雒阳诸公在此闲，多不听者。今子幸而听解，解
柰何乃从他县夺人邑中贤大夫权乎！”乃夜去，不使人知，曰：“且无用，③*(待我)*待我去，令雒阳豪居其闲，乃听之。”
<br>
<br>　　<span style="font-size:10.5pt;color:'004060'">注①索隐色具反。
<br>
<br>　　注②索隐仇家曲听。谓屈曲听解也。
<br>
<br>　　注③索隐按：汉书作“无庸”。苏林曰“且无使用吾言，待我去，令洛阳豪居其闲
也”。</span>
<br>
<br>　　解执恭敬，不敢乘车入其县廷。之旁郡国，为人请求事，事可出，出之；不可者，
各厌其意，然后乃敢尝酒食。诸公以故严重之，争为用。邑中少年及旁近县贤豪，夜半
过门常十余车，请得解客舍养之。①
<br>
<br>　　<span style="font-size:10.5pt;color:'004060'">注①索隐如淳云：“解多藏亡命者，故喜事年少与解同志者，知亡命者多归解，故
多将车来，欲为解迎亡者而藏之者也。”</span>
<br>
<br>　　及徙豪富茂陵也，解家贫，不中訾，①吏恐，不敢不徙。]将军为言：“郭解家贫
不中徙。”上曰：“布衣权至使将军为言，此其家不贫。”解家遂徙。诸公送者出千余
万。轵人杨季主子为县掾，举徙解。解兄子断杨掾头。由此杨氏与郭氏为仇。
<br>
<br>　　<span style="font-size:10.5pt;color:'004060'">注①索隐不中赀。案：赀不满三百万已上为不中。</span>
<br>
<br>　　解入关，关中贤豪知与不知，闻其声，争交O解。解为人短小，不饮酒，出未尝有
骑。已又杀杨季主。杨季主家上书，人又杀之阙下。上闻，乃下吏捕解。
<br>
<br>　　解亡，置其母家室夏阳，①身至临晋。②临晋籍少公素不知解，解冒，因求出关。
籍少公已出解，解转入太原，所过辄告主人家。吏逐之，迹至籍少公。
<br>
<br>　　少公自杀，口绝。久之，乃得解。穷治所犯，为解所杀，皆在赦前。轵有儒生侍使
者坐，客誉郭解，生曰：“郭解专以奸犯公法，何谓贤！”解客闻，杀此生，断其舌。
吏以此责解，解实不知杀者。杀者亦竟绝，莫知为谁。吏奏解无罪。
<br>
<br>　　御史大夫公孙弘议曰：“解布衣为任侠行权，以睚杀人，解虽弗知，此罪甚于解
杀之。当大逆无道。”遂族郭解翁伯。
<br>
<br>　　<span style="font-size:10.5pt;color:'004060'">注①集解徐广曰：“属冯翊。”正义故城在同州韩城县南二十里，汉夏阳也。
<br>
<br>　　注②正义故城在同州冯翊县西南二里。</span>
<br>
<br>　　自是之后，为侠者极，敖而无足数者。①然关中长安樊仲子，槐里赵王孙，长陵
高公子，西河郭公仲，太原卤公孺，②临淮儿长卿，东阳田君孺，③虽为侠而逡逡有退
让君子之风。至若北道姚氏，④西道诸杜，南道仇景，东道赵他p羽公子，⑤南阳赵调
之徒，此盗跖居民闲者耳，曷足道哉！此乃乡者朱家之羞也。
<br>
<br>　　<span style="font-size:10.5pt;color:'004060'">注①集解徐广曰：“敖，倨也。”
<br>
<br>　　注②集解徐广曰：“e门有卤城也。”索隐太原卤翁。汉书作“鲁公孺”。鲁，姓
也，与徐广之说不同也。
<br>
<br>　　注③索隐汉书作“陈君孺”。然陈田声相近，亦本同姓。正义其东阳盖贝州历亭县
者，为近齐故也。
<br>
<br>　　注④索隐北道诸姚。苏林云：“道犹方也。”如淳云：“京师四出道也。”
<br>
<br>　　注⑤索隐旧解以赵他p羽公子为二人，今案：此姓赵，名他羽，字公子也。</span>
<br>
<br>　　太史公曰：吾视郭解，状貌不及中人，言语不足采者。然天下无贤与不肖，知与不
知，皆慕其声，言侠者皆引以为名。谚曰：“人貌荣名，岂有既乎！”①于戏，惜哉！
<br>
<br>　　<span style="font-size:10.5pt;color:'004060'">注①集解徐广曰：“人以颜状为貌者，则貌有衰落矣；唯用荣名为饰表，则称誉无
极也。既，尽也。”</span>
<br>
<br>　　【索隐述赞】游侠豪倨，藉藉有声。权行州里，力折公卿。朱家脱季，剧孟定倾。
急人之难，免雠于更。伟哉翁伯，人貌荣名。

</span></td>
  </tr>
<tr><td align=center><a href="index.htm"><span style="font-size:12pt; color: #2895C3; letter-spacing: 1px; line-height: 25px;">返&nbsp;&nbsp;回</span></a>&nbsp;&nbsp;&nbsp;&nbsp;<a href="125.htm"><span style="font-size:12pt; color: #2895C3; letter-spacing: 1px; line-height: 25px;">下一页</span></a></td></tr>
</table>
</center></div>
<div align="center"><center>
<table border=0 width=100% cellspacing=0 cellpadding=0>

<tr>
 <td  align='center'style="font-size: 11.5pt"><hr width="85%" size="1" 
 color="#CBE2EC"><a href="http://www.my285.com/">梦远书城(<font face="华文新魏">my285.com</font>)</a></td></tr></table>
</center></div>
<div align="center">
<script src="http://www.my285.com/41tf/gdx.js"></script>
<script src="http://www.my285.com/41tf/wd.js"></script></div>


<center><script src="../../41tf/WB.js"></script></center>
<script src="../../41tf/wdp.js"></script>
<script src="../../41tf/wdt.js"></script>
<div style='display:"none"'><script src="../../41tf/tj.js"></script></div>

</body>

<!-- Mirrored from www.my285.com/shishu/shiji/124.htm by HTTrack Website Copier/3.x [XR&CO'2007], Thu, 21 Mar 2013 04:01:04 GMT -->
</html>
