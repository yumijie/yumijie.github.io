<html>

<!-- Mirrored from www.my285.com/shishu/shiji/070.htm by HTTrack Website Copier/3.x [XR&CO'2007], Thu, 21 Mar 2013 03:59:54 GMT -->
<head>
<meta http-equiv="Content-Type" content="text/html; charset=gb2312">
<title>梦远书城_史记(集注本) </title>
<link rel="stylesheet" href="images/wyt.css">

</head>
<center><script src="http://www.my285.com/41tf/DH1.js"></script></center>
<table border="0" width="100%" cellspacing="0" cellpadding="0" background="../../41tf/bj1.gif">
<tr><td align="center">
<script src="../../41tf/DH0.js"></script></td></tr></table>
<center><script src="../../41tf/DH.js"></script></center>
<div align="center">
<script src="http://www.my285.com/41tf/dd.js"></script>
<script src="http://www.my285.com/41tf/gds.js"></script></div><body bgcolor="#f7f7e7" topmargin="2" leftmargin="0" rightmargin="0" 
bottommargin="0">

<div align="center"><img src="images/logo.gif" width="165" height="41"></div>
<div align="center"><hr color="#CBE2EC" width=85%></div>
<div align=center><table width=85%>
   <tr><td align=right style="font-size:12pt; color: #2895C3; letter-spacing: 1px; line-height: 25px;">卷七十&nbsp;&nbsp;张仪列传　第十
</span></td></tr></table></div><p>
<div align="center"><center>
<table border="0" width="85%">
  <tr>
    <td style="font-size:12pt; line-height: 150%;"><br>
<br>　　张仪者，魏人也。①始尝与苏秦俱事鬼谷先生，学术，苏秦自以不及张仪。
<br>
<br>　　<span style="font-size:10.5pt;color:'004060'">注①集解吕氏春秋曰：“仪，魏氏余子。”索隐按：晋有大夫张老，又河东有张城，
张氏为魏人必也。而吕览以为魏氏余子，则盖魏之支庶也。又书略说余子谓庶子也。正
义左传晋有公族、余子、公行。杜预云：“皆官卿之嫡为公族大夫。余子，嫡子之母弟
也。公行，庶子掌公戎行也。”艺文志云张子十篇，在纵横流。</span>
<br>
<br>　　张仪已学游说①诸侯。尝从楚相饮，已而楚相亡璧，门下意张仪，曰：“仪贫无行，
必此盗相君之璧。”共执张仪，掠笞数百，不服，y②之。其妻曰：“嘻！③子毋读书游说，安得此辱乎？”张仪谓其妻曰：“视吾舌尚在不？”其妻笑曰：“舌在也。”仪曰：“足矣。”
<br>
<br>　　<span style="font-size:10.5pt;color:'004060'">注①索隐音税。
<br>
<br>　　注②集解音释。索隐古释字。
<br>
<br>　　注③索隐音僖。郑玄曰：“嘻，悲恨之声。”</span>
<br>
<br>　　苏秦已说赵王而得相约从亲，①然恐秦之攻诸侯，败约后负，念莫可使用于秦者，
乃使人微感张仪曰：“子始与苏秦善，今秦已当路，子何不往游，以求通子之愿？”张
仪于是之赵，上谒求见苏秦。苏秦乃诫门下人不为通，又使不得去者数日。已而见之，
坐之堂下，赐仆妾之食。因而数让之②曰：“以子之材能，乃自令困辱至此。吾宁不能
言而富贵子，子不足收也。”谢去之。张仪之来也，自以为故人，求益，反见辱，怒，
念诸侯莫可事，独秦能苦赵，乃遂入秦。
<br>
<br>　　<span style="font-size:10.5pt;color:'004060'">注①索隐从音足容反。
<br>
<br>　　注②索隐按：谓数设词而让之。让亦责也。数音朔。</span>
<br>
<br>　　苏秦已而告其舍人曰：“张仪，天下贤士，吾殆弗如也。今吾幸先用，而能用秦柄
者，独张仪可耳。然贫，无因以进。吾恐其乐小利而不遂，故召辱之，以激其意。子为
我阴奉之。”乃言赵王，发金币车马，使人微随张仪，与同宿舍，稍稍近就之，奉以车
马金钱，所欲用，为取给，而弗告。张仪遂得以见秦惠王。
<br>
<br>　　惠王以为客卿，与谋伐诸侯。
<br>
<br>　　苏秦之舍人乃辞去。张仪曰：“赖子得显，方且报德，何故去也？”舍人曰：“臣
非知君，知君乃苏君。苏君忧秦伐赵败从约，以为非君莫能得秦柄，故感怒君，使臣阴
奉给君资，尽苏君之计谋。今君已用，请归报。”张仪曰：“嗟乎，此在吾术中而不悟，
吾不及苏君明矣！吾又新用，安能谋赵乎？为吾谢苏君，苏君之时，仪何敢言。且苏君
在，仪宁渠能乎！”①张仪既相秦，为文檄②告楚相曰：“始吾从若饮，③我不盗而璧，
若笞我。若善守汝国，我顾且盗而城！”
<br>
<br>　　<span style="font-size:10.5pt;color:'004060'">注①集解渠音讵。索隐渠音讵，古字少，假借耳。
<br>
<br>　　注②集解徐广曰：“一作‘尺一之檄’。”索隐按：徐广云一作“丈二檄”。王劭
按春秋后语云“丈二尺檄”。许慎云“檄，二尺书”。
<br>
<br>　　注③索隐若者，汝也。下文而亦训汝。</span>
<br>
<br>　　苴蜀相攻击，①各来告急于秦。秦惠王欲发兵以伐蜀，以为道险狭难至，而韩又来
侵秦，秦惠王欲先伐韩，后伐蜀，恐不利，欲先伐蜀，恐韩袭秦之敝。
<br>
<br>　　犹豫未能决。司马错②与张仪争论于惠王之前，司马错欲伐蜀，张仪曰：“不如伐
韩。”王曰：“请闻其说。”
<br>
<br>　　<span style="font-size:10.5pt;color:'004060'">注①集解徐广曰：“谯周曰益州‘天苴’读为‘包黎’之‘包’，音与‘巴’相近，
以为今之巴郡。”索隐苴音巴。谓巴、蜀之夷自相攻击也。今字作“苴”者，按巴苴是
草名，今论巴，遂误作“苴”也。或巴人、巴郡本因芭苴得名，所以其字遂以“苴”为
“巴”也。注“益州天苴读为芭黎”，天苴□巴苴也。谯周，蜀人也，知“天苴”之音
读为“芭黎”之“芭”。按：芭黎□织木葺为苇篱也，今江南亦谓苇篱曰芭篱也。正义
华阳国志云：“昔蜀王封其弟于汉中，号曰苴侯，因命之邑曰葭萌。苴侯与巴王为好，
巴与蜀为雠，故蜀王怒，伐苴。苴奔巴，求救于秦。秦遣张仪从子午道伐蜀。*[蜀]*王
自葭萌御之，败绩，走至武阳，为秦军所害。秦遂灭蜀，因取苴与巴焉。”括地志云：
“苴侯都葭萌，今利州益昌县五十里葭萌故城是。蜀侯都益州巴子城，在合州石镜县南
五里，故垫江县也。巴子都江州，在都之北，又峡州界也。”
<br>
<br>　　注②索隐七各反，又七故反，二音。</span>
<br>
<br>　　仪曰：“亲魏善楚，下兵三川，塞什谷之口，①当屯留之道，②魏绝南阳，③楚临
南郑，④秦攻新城、⑤宜阳，⑥以临二周之郊，诛周王之罪，侵楚、魏之地。周自知不
能救，九鼎宝器必出。据九鼎，案图籍，挟天子以令于天下，天下莫敢不听，此王业也。
今夫蜀，西僻之国而戎翟之伦也，敝兵劳不足以成名，得其地不足以为利。臣闻争名
者于朝，争利者于市。今三川、周室，天下之朝市也，而王不争焉，顾争于戎翟，去王
业远矣。”⑦
<br>
<br>　　<span style="font-size:10.5pt;color:'004060'">注①集解徐广曰：“一作‘寻’，成皋巩县有寻口。”索隐一本作“寻谷”，寻什
声相近，故其名惑也。战国策云“S辕、缑氏之口”，亦其地相近也。正义括地志云：
“温泉水□寻，源出洛州巩县西南四十里。注水经云城水出北山溪。又有故城，在巩县西南五十八里。”按：洛州缑氏县东南四十里，与溪相近之地。
<br>
<br>　　注②正义屯留，潞州县也。道□太行羊肠阪道也。
<br>
<br>　　注③正义南阳，怀州也。是当屯留之道，令魏绝断坏羊肠、韩上党之路也。
<br>
<br>　　注④正义是塞什谷之口也。令楚兵临郑南，塞S辕口，断韩南阳之兵也。
<br>
<br>　　注⑤索隐此新城当在河南伊阙之左右。
<br>
<br>　　注⑥正义洛州福昌县也。
<br>
<br>　　注⑦索隐去王远矣。王音于放反。</span>
<br>
<br>　　司马错曰：“不然。臣闻之，欲富国者务广其地，欲强兵者务富其民，欲王者务博
其德，三资者备而王随之矣。今王地小民贫，故臣愿先从事于易。夫蜀，西僻之国也，
而戎翟之长也，有桀纣之乱。以秦攻之，譬如使豺狼逐k羊。得其地足以广国，取其财
足以富民①缮兵，不伤而彼已服焉。②拔一国而天下不以为暴，利尽西海③而天下不
以为贪，是我一举而名实附也，④而又有禁暴止乱之名。今攻韩，劫天子，恶名也，而
未必利也，又有不义之名，而攻天下所不欲，危矣。臣请谒其故：⑤周，天下之宗室也；
齐，韩之与国也。
<br>
<br>　　周自知失九鼎，韩自知亡三川，⑥将二国并力合谋，以因乎齐、赵而求解乎楚、魏，
以鼎与楚，以地与魏，王弗能止也。此臣之所谓危也。不如伐蜀完。”
<br>
<br>　　<span style="font-size:10.5pt;color:'004060'">注①索隐遇其财。战国策“遇”作“得”。
<br>
<br>　　注②正义缮音膳，同“轵”，具食也。
<br>
<br>　　注③索隐西海谓蜀川也。海者珍藏所聚生，犹谓秦中为“陆海”然也。其实西亦有
海也。正义海之言晦也，西夷晦昧无知，故言海也。言利尽西方羌戎。
<br>
<br>　　注④索隐按：名谓传其德也，实谓土地财宝。
<br>
<br>　　注⑤索隐谒者，告也，陈也。故，谓陈不宜伐之端由也。
<br>
<br>　　注⑥正义韩自知亡三川，故与周并力合谋也。</span>
<br>
<br>　　惠王曰：“善，寡人请听子。”卒起兵伐蜀，十月，取之，①遂定蜀，②贬蜀王更
号为侯，而使陈庄相蜀。蜀既属秦，秦以益强，富厚，轻诸侯。
<br>
<br>　　<span style="font-size:10.5pt;color:'004060'">注①索隐六国年表在惠王二十二年十月也。
<br>
<br>　　注②正义表云秦惠王后元年十月，击灭之。</span>
<br>
<br>　　秦惠王十年，使公子华①与张仪围蒲阳，②降之。仪因言秦复与魏，而使公子繇质
于魏。仪因说魏王曰：“秦王之遇魏甚厚，魏不可以无礼。”魏因入上郡、少梁，谢秦
惠王。惠王乃以张仪为相，更名少梁曰夏阳。③
<br>
<br>　　<span style="font-size:10.5pt;color:'004060'">注①集解徐广曰：“一作‘革’。”
<br>
<br>　　注②索隐魏邑名也。正义在隰州隰州县，蒲邑故城是也。
<br>
<br>　　注③集解徐广曰：“夏阳在梁山龙门。”索隐音下。夏，山名也，亦曰大夏，是蜀
所都。正义少梁城，同州韩城县南二十三里。夏阳城在县南二十里。梁山在县东南十九
里。龙门山在县北五十里。</span>
<br>
<br>　　仪相秦四岁，立惠王为王。①居一岁，为秦将，取陕。筑上郡塞。
<br>
<br>　　<span style="font-size:10.5pt;color:'004060'">注①正义表云惠王之十三年，周显王之三十四年也。</span>
<br>
<br>　　其后二年，使与齐、楚之相会啮桑。东还而免相，相魏以为秦，欲令魏先事秦而诸
侯效之。魏王不肯听仪。秦王怒，伐取魏之曲沃、平周，复阴厚张仪益甚。张仪X，无
以归报。留魏四岁而魏襄王卒，哀王立。张仪复说哀王，哀王不听。于是张仪阴令秦伐
魏。魏与秦战，败。
<br>
<br>　　明年，齐又来败魏于观津。①秦复欲攻魏，先败韩申差军，斩首八万，诸侯震恐。
而张仪复说魏王曰：“魏地方不至千里，卒不过三十万。地四平，诸侯四通辐凑，无名
山大川之限。从郑至梁二百余里，车驰人走，不待力而至。梁南与楚境，西与韩境，北
与赵境，东与齐境，卒戍四方，守亭鄣者不下十万。梁之地势，固战场也。梁南与楚而
不与齐，则齐攻其东；东与齐而不与赵，则赵攻其北；不合于韩，则韩攻其西；不亲于
楚，则楚攻其南：此所谓四分五裂之道也。
<br>
<br>　　<span style="font-size:10.5pt;color:'004060'">注①集解观音贯。</span>
<br>
<br>　　“且夫诸侯之为从者，将以安社稷尊主强兵显名也。今从者一天下，约为昆弟，刑
白马以盟洹水之上，①以相坚也。而亲昆弟同父母，尚有争钱财，而欲恃诈伪反复苏秦
之余谋，其不可成亦明矣。
<br>
<br>　　<span style="font-size:10.5pt;color:'004060'">注①集解洹音桓。</span>
<br>
<br>　　“大王不事秦，秦下兵攻河外，①据卷、衍、*[燕]*、酸枣，②劫]取阳晋，③则
赵不南，赵不南而梁不北，梁不北则从道绝，从道绝则大王之国欲毋危不可得也。秦折韩而攻梁，④韩怯于秦，秦韩为一，梁之亡可立而须也。此臣之所为大王患也。
<br>
<br>　　<span style="font-size:10.5pt;color:'004060'">注①索隐河之西，□曲沃、平周之邑等。正义河外□卷、衍、燕、酸枣。
<br>
<br>　　注②集解卷，丘权反。衍，以善反。索隐卷县在河南。衍，地名。正义卷、衍属郑
州；燕，滑州胙城县；酸枣属滑州：皆黄河南岸地。
<br>
<br>　　注③正义故城在曹州乘氏县西北三十七里。
<br>
<br>　　注④索隐战国策“折”作“挟”也。</span>
<br>
<br>　　“为大王计，莫如事秦。事秦则楚、韩必不敢动；无楚、韩之患，则大王高枕而卧，
①国必无忧矣。
<br>
<br>　　<span style="font-size:10.5pt;color:'004060'">注①正义枕，针鸩反。</span>
<br>
<br>　　“且夫秦之所欲弱者莫如楚，而能弱楚者莫如梁。楚虽有富大之名而实空虚；其卒虽多，然而轻走易北，不能坚战。悉梁之兵南面而伐楚，胜之必矣。割楚而益梁，亏楚而适秦，嫁祸安国，此善事也。大王不听臣，秦下甲士而东伐，虽欲事秦，不
可得矣。
<br>
<br>　　“且夫从人多奋辞而少可信，说一诸侯而成封侯，是故天下之游谈士莫不日夜~腕
_目切齿以言从之便，以说人主。人主贤其辩而牵其说，岂得无眩哉。
<br>
<br>　　“臣闻之，积羽沉舟，k轻折轴，口铄金，积毁销骨，故愿大王审定计议，且赐
骸骨辟魏。”
<br>
<br>　　哀王于是乃倍从约而因仪请成于秦。张仪归，复相秦。三岁而魏复背秦为从。
<br>
<br>　　秦攻魏，取曲沃。明年，魏复事秦。
<br>
<br>　　秦欲伐齐，齐楚从亲，于是张仪往相楚。楚怀王闻张仪来，虚上舍而自馆之。曰：“此僻陋之国，子何以教之？”仪说楚王曰：“大王诚能听臣，闭关绝约于齐，臣请献商于之地六百里，①使秦女得为大王箕帚之妾，秦楚娶妇嫁女，长为兄弟之国。
此北弱齐而西益秦也，计无便此者。”楚王大说而许之。k臣皆贺，陈轸独吊之。楚王
怒曰：“寡人不兴师发兵得六百里地，k臣皆贺，子独吊，何也？”陈轸对曰：“不然，
以臣观之，商于之地不可得而齐秦合，齐秦合则患必至矣。”楚王曰：“有说乎？”陈
轸对曰：“夫秦之所以重楚者，以其有齐也。今闭关绝约于齐，则楚孤。秦奚贪夫孤国，
而与之商于之地六百里？张仪至秦，必负王，是北绝齐交，西生患于秦也，而两国之兵
必俱至。善为王计者，不若阴合而阳绝于齐，使人随张仪。苟与吾地，绝齐未晚也；不
与吾地，阴合谋计也。”楚王曰：“愿陈子闭口毋复言，以待寡人得地。”乃以相印授
张仪，厚赂之。于是遂闭关绝约于齐，使一将军随张仪。
<br>
<br>　　<span style="font-size:10.5pt;color:'004060'">注①索隐刘氏云：“商□今之商州，有古商城；其西二百余里有古于城。”</span>
<br>
<br>　　张仪至秦，详失绥堕车，①不朝三月。楚王闻之，曰：“仪以寡人绝齐未甚邪？”乃使勇士至宋，借宋之符，北骂齐王。齐王大怒，折节而下秦。秦齐之交合，张仪乃朝，谓楚使者曰：“臣有奉邑六里，愿以献大王左右。”楚使者曰：“臣受令于王，
以商于之地六百里，不闻六里。”还报楚王，楚王大怒，发兵而攻秦。陈轸曰：“轸可
发口言乎？攻之不如割地反以赂秦，与之并兵而攻齐，是我出地于秦，取偿于齐也，王
国尚可存。”楚王不听，卒发兵而使将军屈<img src="images/005a.bmp">击秦。
<br>
<br>　　秦齐共攻楚，斩首八万，杀屈<img src="images/005a.bmp">，遂取丹阳、②汉中之地。③楚又复益发兵而袭秦，
至蓝田，大战，楚大败，于是楚割两城以与秦平。
<br>
<br>　　<span style="font-size:10.5pt;color:'004060'">注①正义详音羊。
<br>
<br>　　注②集解徐广曰：“在枝江。”
<br>
<br>　　注③正义今梁州也，在汉水北。</span>
<br>
<br>　　秦要楚①欲得黔中地，欲以武关外②易之。楚王曰：“不愿易地，愿得张仪而献黔
中地。”秦王欲遣之，口弗忍言。张仪乃请行。惠王曰：“彼楚王怒子之负以商于之地，
是且甘心于子。”张仪曰：“秦强楚弱，臣善靳尚，尚得事楚夫人郑袖，袖所言皆从。
且臣奉王之节使楚，楚何敢加诛。假令诛臣而为秦得黔中之地，臣之上愿。”遂使楚。
楚怀王至则囚张仪，将杀之。靳尚谓郑袖曰：“子亦知子之贱于王乎？”郑袖曰：“何
也？”靳尚曰：“秦王甚爱张仪而不欲出之，③今将以上庸之地六县④赂楚，美人聘楚，
以宫中善歌讴者为媵。楚王重地尊秦，秦女必贵而夫人斥矣。不若为言而出之。”于是
郑袖日夜言怀王曰：“人臣各为其主用。今地未入秦，秦使张仪来，至重王。王未有礼
而杀张仪，秦必大怒攻楚。妾请子母俱迁江南，毋为秦所鱼肉也。”怀王后悔，赦张仪，
厚礼之如故。
<br>
<br>　　<span style="font-size:10.5pt;color:'004060'">注①正义要音腰也。
<br>
<br>　　注②正义□商于之地。
<br>
<br>　　注③索隐按：“不”字当作“必”。时张仪为楚所囚，故必欲出之也。正义秦王不
欲出张仪使楚，若欲自行，今秦欲以上庸地及美人赎仪。
<br>
<br>　　注④正义今房州也。</span>
<br>
<br>　　张仪既出，未去，闻苏秦死，①乃说楚王曰：“秦地半天下，兵
敌四国，被险带河，四塞以为固。虎贲之士百余万，车千乘，骑万匹，积粟如丘山。法
令既明，士卒安难乐死，主明以严，将智以武，虽无出甲，席卷常山之险，必折天下之
脊，②天下有后服者先亡。且夫为从者，无以异于驱k羊而攻猛虎，虎之与羊不格明矣。
今王不与猛虎而与k羊，臣窃以为大王之计过也。
<br>
<br>　　<span style="font-size:10.5pt;color:'004060'">注①索隐按：此时当秦惠王之后元十四年。
<br>
<br>　　注②索隐按：常山于天下在北，有若人之背脊也。正义古之帝王多都河北、河东故
也。</span>
<br>
<br>　　“凡天下强国，非秦而楚，非楚而秦，两国交争，其势不两立。大王不与秦，秦下
甲据宜阳，韩之上地不通。下河东，取成皋，韩必入臣，梁则从风而动。
<br>
<br>　　秦攻楚之西，韩、梁攻其北，社稷安得毋危？
<br>
<br>　　“且夫从者聚k弱而攻至强，不料敌而轻战，国贫而数举兵，危亡之术也。臣闻之，
兵不如者勿与挑战，①粟不如者勿与持久。夫从人饰辩虚辞，高主之节，言其利不言其
害，卒有秦祸，②无及为已。是故愿大王之孰计之。
<br>
<br>　　<span style="font-size:10.5pt;color:'004060'">注①正义挑，田鸟反。
<br>
<br>　　注②正义卒，□勿反。</span>
<br>
<br>　　“秦西有巴蜀，大船积粟，起于汶山，①浮江已下，至楚三千余里。舫船②载卒，
一舫载五十人与三月之食，下水而浮，一日行三百余里，里数虽多，然而不费牛马之力，
不至十日而距I关。③I关惊，则从境以东尽城守矣，黔中、巫郡非王之有。秦举甲出
武关，南面而伐，则北地绝。④秦兵之攻楚也，危难在三月之内，而楚待诸侯之救，在
半岁之外，此其势不相及也。夫*(待)**[恃]*弱国之救，忘强秦之祸，此臣所以为大王
患也。
<br>
<br>　　<span style="font-size:10.5pt;color:'004060'">注①正义汶音泯。
<br>
<br>　　注②索隐枋船。枋音方，谓并两船也。亦音舫。
<br>
<br>　　注③集解徐广曰：“巴郡鱼复县有I水关。”索隐I关在楚之西界。复音伏。
<br>
<br>　　按：地理志巴郡有鱼复县。正义在硖州巴山县界。
<br>
<br>　　注④正义楚之北境断绝。</span>
<br>
<br>　　“大王尝与吴人战，五战而三胜，阵卒尽矣；偏守新城，①存民苦矣。臣闻功大者
易危，而民敝者怨上。夫守易危之功而逆强秦之心，臣窃为大王危之。
<br>
<br>　　<span style="font-size:10.5pt;color:'004060'">注①索隐偏，匹连反。此云“新城”，当在吴楚之闲。正义新攻得之城，未详所在。</span>
<br>
<br>　　“且夫秦之所以不出兵函谷十五年以攻齐、赵者，阴谋有合①天下之心。楚尝与秦
构难，战于汉中，②楚人不胜，列侯执死者七十余人，遂亡汉中。
<br>
<br>　　楚王大怒，兴兵袭秦，战于蓝田。此所谓两虎相搏③者也。夫秦楚相敝而韩魏以全
制其后，计无危于此者矣。愿大王孰计之。
<br>
<br>　　<span style="font-size:10.5pt;color:'004060'">注①集解徐广曰：“一作‘吞’。”
<br>
<br>　　注②索隐其地在秦南山之南，楚之西北，汉水之北，名曰汉中。
<br>
<br>　　注③集解徐广曰：“或音‘戟’。”</span>
<br>
<br>　　“秦下甲攻]阳晋，必大关天下之匈。①大王悉起兵以攻宋，不至数月而宋可举，
举宋而东指，则泗上十二诸侯②尽王之有也。
<br>
<br>　　<span style="font-size:10.5pt;color:'004060'">注①集解徐广曰：“关，一作‘开’。”索隐攻]阳晋，大关天下J。夫以常山为
天下脊，则此]及阳晋当天下J，盖其地是秦p晋p齐p楚之交道也。以言秦兵据阳晋，
是大关天下J，则他国不得动也。
<br>
<br>　　注②索隐谓边近泗水之侧，当战国之时有十二诸侯，宋p鲁p邾p莒之比也。</span>
<br>
<br>　　“凡天下而以信约从亲相坚者苏秦，封武安君，相燕，即阴与燕王谋伐破齐而分其
地；乃详有罪出走入齐，齐王因受而相之；居二年而觉，齐王大怒，车裂苏秦于市。夫
以一诈伪之苏秦，而欲经营天下，混一诸侯，①其不可成亦明矣。
<br>
<br>　　<span style="font-size:10.5pt;color:'004060'">注①索隐混，本作“棍”，同胡本反。</span>
<br>
<br>　　“今秦与楚接境壤界，固形亲之国也。大王诚能听臣，臣请使秦太子入质于楚，楚
太子入质于秦，请以秦女为大王箕帚之妾，效万室之都以为汤沐之邑，长为昆弟之国，
终身无相攻伐。臣以为计无便于此者。”
<br>
<br>　　于是楚王已得张仪而重出黔中地与秦，欲许之。屈原曰：“前大王见欺于张仪，张
仪至，臣以为大王烹之；今纵弗忍杀之，又听其邪说，不可。”怀王曰：“许仪而得黔
中，美利也。后而倍之，不可。”故卒许张仪，与秦亲。
<br>
<br>　　张仪去楚，因遂之韩，说韩王曰：“韩地险恶山居，五谷所生，非菽而麦，民之食
大抵*(饭)*菽*[饭]*藿羹。一岁不收，收不餍糟嗳。地不过九百里，无二岁之食。料大
王之卒，悉之不过三十万，而厮徒负养①在其中矣。除守徼亭鄣塞，见卒不过二十万而
已矣。秦带甲百余万，车千乘，骑万匹，虎贲之士T靠仆发诠嵋芒鄯荜者，④至不可
胜计。秦马之良，戎兵之，探前后⑤蹄闲三寻⑥腾者，不可胜数。山东之士被甲蒙
僖曰嵴剑秦人捐甲徒裼⑦以趋敌，左挈人头，右挟生虏。夫秦卒与山东之卒，犹孟贲
之与怯夫；以重力相压，犹乌获之与婴儿。夫战孟贲p乌获之士以攻不服之弱国，无异
垂千钧之重于鸟卵之上，必无幸矣。
<br>
<br>　　<span style="font-size:10.5pt;color:'004060'">注①索隐音斯，谓篮役之贱者。负养谓负檐以给养公家，亦贱人也。
<br>
<br>　　注②集解T恳敉骄悖跳跃也。又云偏举一足曰T俊？仆肺讲蛔哦钓嗜氲小
<br>
<br>　　索隐T恳敉骄愣音。坑忠糅尽Ａ跏显啤拔教跃也”。又韵集云“偏举一足曰T
俊薄Ｕ焦策曰“虎挚之士T俊薄？仆肺讲蛔哦钓省
<br>
<br>　　注③索隐谓两手捧颐而直入敌，言其勇也。
<br>
<br>　　注④集解执戟奋怒而入陈也。索隐谓又有执戟者奋怒而趋入阵。
<br>
<br>　　注⑤索隐谓马前足探向前，后足于后。音乌穴反。谓后足抉地，言马之走
疾也。
<br>
<br>　　注⑥索隐按：七尺曰寻。言马走之疾，前后蹄闲一掷过三寻也。
<br>
<br>　　注⑦索隐徒者，徒跣也。裼，袒也，谓袒而见肉也。</span>
<br>
<br>　　“夫k臣诸侯不料地之寡，而听从人之甘言好辞，比周以相饰也，皆奋曰‘听吾计
可以强霸天下’。夫不顾社稷之长利而听须臾之说，诖误人主，无过此者。
<br>
<br>　　“大王不事秦，秦下甲据宜阳，断韩之上地，东取成皋p荥阳，则鸿台之宫p桑林
之苑①非王之有也。夫塞成皋，绝上地，则王之国分矣。先事秦则安，不事秦则危。夫
造祸而求其福报，计浅而怨深，逆秦而顺楚，虽欲毋亡，不可得也。
<br>
<br>　　<span style="font-size:10.5pt;color:'004060'">注①集解徐广曰：“桑，一作‘栗’。”索隐按：此皆韩之宫苑，亦见战国策。</span>
<br>
<br>　　“故为大王计，莫如为秦。①秦之所欲莫如弱楚，而能弱楚者如韩。非以韩能强于
楚也，其地势然也。今王西面而事秦以攻楚，秦王必喜。夫攻楚以利其地，转祸而说秦，
计无便于此者。”
<br>
<br>　　<span style="font-size:10.5pt;color:'004060'">注①集解为，于伪反。</span>
<br>
<br>　　韩王听仪计。张仪归报，秦惠王封仪五邑，号曰武信君。使张仪东说齐愍王曰：
<br>
<br>　　“天下强国无过齐者，大臣父兄殷富乐。然而为大王计者，皆为一时之说，不顾
百世之利。从人说大王者，必曰‘齐西有强赵，南有韩与梁。齐，负海之国也，地广民
，兵强士勇，虽有百秦，将无柰齐何’。大王贤其说而不计其实。
<br>
<br>　　夫从人朋党比周，莫不以从为可。臣闻之，齐与鲁三战而鲁三胜，国以危亡随其后，
虽有战胜之名，而有亡国之实。是何也？齐大而鲁小也。今秦之与齐也，犹齐之与鲁也。
秦赵战于河漳之上，再战而赵再胜秦；战于番吾①之下，再战又胜秦。四战之后，赵之
亡卒数十万，邯郸仅存，虽有战胜之名而国已破矣。是何也？秦强而赵弱。
<br>
<br>　　<span style="font-size:10.5pt;color:'004060'">注①索隐上音盘，又音婆，赵之邑也。</span>
<br>
<br>　　“今秦楚嫁女娶妇，为昆弟之国。韩献宜阳；梁效河外；①赵入朝渑②池，割河闲
③以事秦。大王不事秦，秦驱韩梁攻齐之南地，悉赵兵渡清河，指博关，④临p即墨
非王之有也。国一日见攻，虽欲事秦，不可得也。是故愿大王孰计之也。”
<br>
<br>　　<span style="font-size:10.5pt;color:'004060'">注①索隐按：河外，河之南邑，若曲沃p平周等也。正义谓同p华州地也。
<br>
<br>　　注②集解挠善反。
<br>
<br>　　注③索隐谓河漳之闲邑，暂割以事秦耳。正义河闲，瀛州县。
<br>
<br>　　注④正义博关在博州。赵兵从贝州度黄河，指博关，则漯河南临淄p即墨危矣。</span>
<br>
<br>　　齐王曰：“齐僻陋，隐居东海之上，未尝闻社稷之长利也。”乃许张仪。
<br>
<br>　　张仪去，西说赵王曰：“敝邑秦王使使臣效愚计于大王。大王收率天下以宾秦，秦
兵不敢出函谷关十五年。大王之威行于山东，敝邑恐惧慑伏，缮甲厉兵，饰车骑，①习
驰射，力田积粟，守四封之内，愁居慑处，不敢动摇，唯大王有意督过之也。②
<br>
<br>　　<span style="font-size:10.5pt;color:'004060'">注①正义饰音□。
<br>
<br>　　注②索隐督者，正其事而责之。督过，是深责其过也。</span>
<br>
<br>　　“今以大王之力，举巴蜀，并汉中，包两周，迁九鼎，守白马之津。秦虽僻远，然
而心忿含怒之日久矣。今秦有敝甲凋兵，军于渑池，愿渡河u漳，据番吾，会邯郸之下，
愿以甲子合战，以正殷纣之事，敬使使臣先闻左右。
<br>
<br>　　“凡大王之所信为从者恃苏秦。苏秦荧惑诸侯，以是为非，以非为是，欲反齐国，
而自令车裂于市。夫天下之不可一亦明矣。今楚与秦为昆弟之国，而韩梁称为东藩之臣，
齐献鱼盐之地，此断赵之右臂也。夫断右臂而与人斗，失其党而孤居，求欲毋危，岂可
得乎？
<br>
<br>　　“今秦发三将军：其一军塞午道，①告齐使兴师渡清河，军于邯郸之东；一军军成
皋，驱韩梁军于河外；②一军军于渑池。约四国为一以攻赵，赵*(服)**[破]*，必四分
其地。是故不敢匿意隐情，先以闻于左右。臣窃为大王计，莫如与秦王遇于渑池，面相
见而口相结，请案兵无攻。愿大王之定计。”
<br>
<br>　　<span style="font-size:10.5pt;color:'004060'">注①索隐此午道当在赵之东，齐之西也。午道，地名也。郑玄云“一纵一横为午”，
谓交道也。
<br>
<br>　　注②正义河外谓郑p滑州，北临河。</span>
<br>
<br>　　赵王曰：“先王之时，奉阳君专权擅势，蔽欺先王，独擅绾事，寡人居属师傅，不
与国谋计。先王弃k臣，寡人年幼，奉祀之日新，心固窃疑焉，以为一从不事秦，非国
之长利也。乃且愿变心易虑，割地谢前过以事秦。方将约车趋行，①适闻使者之明诏。”
赵王许张仪，张仪乃去。
<br>
<br>　　<span style="font-size:10.5pt;color:'004060'">注①正义趋音趣。</span>
<br>
<br>　　北之燕，说燕昭王曰：“大王之所亲莫如赵。昔赵襄子尝以其姊为代王妻，欲并代，
约与代王遇于句注之塞。①乃令工人作为金斗，长其尾，②令可以击人。与代王饮，阴
告厨人曰：‘即酒酣乐，进热啜，③反斗以击之。’④于是酒酣乐，进热啜，厨人进斟，
因反斗以击代王，杀之，王脑涂地。其姊闻之，因摩笄以自刺，故至今有摩笄之山。⑤
代王之亡，天下莫不闻。
<br>
<br>　　<span style="font-size:10.5pt;color:'004060'">注①正义句注山在代州也。上音勾。
<br>
<br>　　注②索隐斗音主。凡方者为斗，若安长柄，则名为，音主。尾即斗之柄，其形若
刀也。
<br>
<br>　　注③索隐音昌悦反。按：谓热而啜之，是羹也。于下云“厨人进斟”，斟谓羹勺，
故因名羹曰斟。左氏“羊羹不斟”是也。
<br>
<br>　　注④正义反即倒斗柄击也。
<br>
<br>　　注⑤集解笄，妇人之首饰，如今象牙`。正义笄，今簪也。摩笄山在蔚州飞狐县东
北百五十里。</span>
<br>
<br>　　“夫赵王之很戾无亲，大王之所明见，且以赵王为可亲乎？赵兴兵攻燕，再围燕都
而劫大王，大王割十城以谢。今赵王已入朝渑池，效河闲以事秦。今大王不事秦，秦下
甲云中p九原，驱赵而攻燕，则易水p长城①非大王之有也。
<br>
<br>　　<span style="font-size:10.5pt;color:'004060'">注①正义并在易州界。</span>
<br>
<br>　　“且今时赵之于秦犹郡县也，不敢妄举师以攻伐。今王事秦，秦王必喜，赵不敢妄
动，是西有强秦之援，而南无齐赵之患，是故愿大王孰计之。”
<br>
<br>　　燕王曰：“寡人蛮夷僻处，虽大男子裁①如婴儿，言不足以采正计。今上客幸教之，
请西面而事秦，献恒山之尾②五城。”燕王听仪。仪归报，未至咸阳而秦惠王卒，武王
立。武王自为太子时不说张仪，及即位，k臣多谗张仪曰：“无信，左右卖国以取容。
秦必复用之，恐为天下笑。”诸侯闻张仪有却武王，皆畔衡，复合从。
<br>
<br>　　<span style="font-size:10.5pt;color:'004060'">注①集解音在。
<br>
<br>　　注②索隐尾犹末也。谓献恒山城以与秦。</span>
<br>
<br>　　秦武王元年，k臣日夜恶张仪未已，而齐让又至。张仪惧诛，乃因谓秦武王曰：
<br>
<br>　　“仪有愚计，愿效之。”王曰：“柰何？”对曰：“为秦社稷计者，东方有大变，
然后王可以多割得地也。今闻齐王甚憎仪，仪之所在，必兴师伐之。故仪愿乞其不肖之
身之梁，齐必兴师而伐梁。梁齐之兵连于城下而不能相去，王以其闲伐韩，入三川，出
兵函谷而毋伐，以临周，祭器必出。①挟天子，按图籍，此王业也。”秦王以为然，乃
具革车三十乘，入仪之梁。齐果兴师伐之。梁哀王恐。张仪曰：“王勿患也，请令罢齐
兵。”乃使其舍人冯喜②之楚，借使之齐，谓齐王曰：“王甚憎张仪；虽然，亦厚矣王
之托仪于秦也！”齐王曰：“寡人憎仪，仪之所在，必兴师伐之，何以托仪？”对曰：
“是乃王之托仪也。夫仪之出也，固与秦王约曰：‘为王计者，东方有大变，然后王可
以多割得地。今齐王甚憎仪，仪之所在，必兴师伐之。故仪愿乞其不肖之身之梁，齐必
兴师伐之。
<br>
<br>　　齐梁之兵连于城下而不能相去，王以其闲伐韩，入三川，出兵函谷而无伐，以临周，
祭器必出。挟天子，案图籍，此王业也。’秦王以为然，故具革车三十乘而入之梁也。
今仪入梁，王果伐之，是王内罢国而外伐与国，③广邻敌以内自临，而信仪于秦王也。
此臣之所谓‘托仪’也。”齐王曰：“善。”乃使解兵。
<br>
<br>　　<span style="font-size:10.5pt;color:'004060'">注①索隐凡王者大祭祀必陈设文物轩车彝器等，因谓此等为祭器也。
<br>
<br>　　注②索隐此与战国策同。旧本作“□”者，误也。
<br>
<br>　　注③索隐谓齐之伐梁也。梁之与齐，先相许与约从为邻，故云与国也。</span>
<br>
<br>　　张仪相魏一岁，卒①于魏也。
<br>
<br>　　<span style="font-size:10.5pt;color:'004060'">注①索隐年表张仪以安僖王十年卒。纪年云梁安僖王九年五月卒。</span>
<br>
<br>　　陈轸者，游说之士。与张仪俱事秦惠王，皆贵重，争宠。张仪恶陈轸于秦王曰：“轸重币轻使秦楚之闲，将为国交也。今楚不加善于秦而善轸者，轸自为厚而为王薄也。且轸欲去秦而之楚，王胡不听乎？”王谓陈轸曰：“吾闻子欲去秦之楚，有之乎？”
轸曰：“然。”王曰：“仪之言果信矣。”轸曰：“非独仪知之也，行道之士尽知之矣。
昔子胥忠于其君而天下争以为臣，曾参孝于其亲而天下愿以为子。故卖仆妾不出闾巷而
售者，良仆妾也；出妇嫁于乡曲者，良妇也。今轸不忠其君，楚亦何以轸为忠乎？忠且
见弃，轸不之楚何归乎？”王以其言为然，遂善待之。
<br>
<br>　　居秦期年，秦惠王终相张仪，而陈轸奔楚。楚未之重也，而使陈轸使于秦。过梁，
欲见犀首。犀首谢弗见。轸曰：“吾为事来，①公不见轸，轸将行，不得待异日。”犀
首见之。
<br>
<br>　　陈轸曰：“公何好饮也？”犀首曰：“无事也。”曰：“吾请令公厌事②可乎？”曰：“柰何？”曰：“田需③约诸侯从亲，楚王疑之，未信也。公谓于王曰：‘臣与燕p赵之王有故，数使人来，曰：“无事何不相见”，愿谒行于王。’王虽许公，公
请毋多车，以车三十乘，可陈之于庭，明言之燕p赵。”燕p赵客闻之，驰车告其王，
使人迎犀首。楚王闻之大怒，曰：“田需与寡人约，而犀首之燕p赵，是欺我也。”怒
而不听其事。齐闻犀首之北，使人以事委焉。犀首遂行，三国相事皆断于犀首。轸遂至
秦。
<br>
<br>　　<span style="font-size:10.5pt;color:'004060'">注①索隐轸语犀首，言我故来，欲有教汝之事，何不相见。
<br>
<br>　　注②索隐上一艳反。厌者，饱也，谓欲令其多事也。
<br>
<br>　　注③索隐需时为魏相也。</span>
<br>
<br>　　韩魏相攻，期年不解。秦惠王欲救之，问于左右。左右或曰救之便，或曰勿救便，
惠王未能为之决。陈轸适至秦，惠王曰：“子去寡人之楚，亦思寡人不？”
<br>
<br>　　陈轸对曰：“王闻夫越人庄舄乎？”王曰：“不闻。”曰：“越人庄舄仕楚执，
有顷而病。楚王曰：‘舄故越之鄙细人也，今仕楚执，贵富矣，亦思越不？’中谢①
对曰：‘凡人之思故，在其病也。彼思越则越声，不思越则楚声。’使人往听之，犹尚
越声也。今臣虽弃逐之楚，岂能无秦声哉！”惠王曰：“善。今韩魏相攻，期年不解，
或谓寡人救之便，或曰勿救便，②寡人不能决，愿子为子主计③之余，为寡人计之。”
陈轸对曰：“亦尝有以夫卞庄子④刺虎闻于王者乎？庄子欲刺虎，馆竖子止之，曰：
‘两虎方且食牛，食甘必争，争则必斗，斗则大者伤，小者死，从伤而刺之，一举必有
双虎之名。’卞庄子以为然，立须之。有顷，两虎果斗，大者伤，小者死。庄子从伤者
而刺之，一举果有双虎之功。今韩魏相攻，期年不解，是必大国伤，小国亡，从伤而伐
之，一举必有两实。此犹庄子刺虎之类也。臣主与王何异也。”⑤惠王曰：“善。”
<br>
<br>　　卒弗救。大国果伤，小国亡，秦兴兵而伐，大克之。此陈轸之计也。
<br>
<br>　　<span style="font-size:10.5pt;color:'004060'">注①索隐盖谓侍御之官。
<br>
<br>　　注②索隐此盖张仪等之计策。
<br>
<br>　　注③索隐子指陈轸也。子主谓楚王。
<br>
<br>　　注④索隐馆庄子。谓逆旅舍其人字庄子者，或作“卞庄子”也。
<br>
<br>　　注⑤索隐臣主，为轸之主楚王也。王，秦惠王。以言我主与王俱宜待韩p魏之毙而
击之，亦无异也。</span>
<br>
<br>　　犀首者，魏之阴晋人也，①名衍，姓公孙氏。与张仪不善。
<br>
<br>　　<span style="font-size:10.5pt;color:'004060'">注①集解司马彪曰：“犀首，魏官名，若今虎牙将军。”</span>
<br>
<br>　　张仪为秦之魏，魏王相张仪。犀首弗利，故令人谓韩公叔曰：“张仪已合秦魏矣，
其言曰①‘魏攻南阳，秦攻三川’。魏王所以贵张子者，欲得韩地也。且韩之南阳已举
矣，子何不少委焉以为衍功，则秦魏之交可错矣。②然则魏必图秦而弃仪，收韩而相衍。”
公叔以为便，因委之犀首以为功。果相魏。张仪去。③
<br>
<br>　　<span style="font-size:10.5pt;color:'004060'">注①正义此张仪合秦魏之辞也。
<br>
<br>　　注②索隐错音措。按：错，停止也。
<br>
<br>　　注③集解徐广曰：“复相秦。”</span>
<br>
<br>　　义渠君朝于魏。犀首闻张仪复相秦，害之。犀首乃谓义渠君曰：“道远不得复过，
①请谒事情。”②曰：“中国无事，③秦得烧掇焚f④君之国；有事，⑤秦将轻使重币
事君之国。”⑥其后五国伐秦。⑦会陈轸谓秦王曰：“义渠君者，蛮夷之贤君也，不如
赂之以抚其志。”秦王曰：“善。”乃以文绣千纯，⑧妇女百人遗义渠君。义渠君致k
臣而谋曰：“此公孙衍所谓邪？”⑨乃起兵袭秦，大败秦人李伯之下。⑩
<br>
<br>　　<span style="font-size:10.5pt;color:'004060'">注①索隐音戈。言义渠道远，今日已后，不复得更过相见。
<br>
<br>　　注②索隐谓欲以秦之缓急告语之也。
<br>
<br>　　注③索隐按：谓山东诸侯齐p魏之大国等。正义中国谓关东六国。无事，不共攻秦。
<br>
<br>　　注④集解徐广曰：“一孤切。”索隐掇音都活反，谓焚烧而侵掠。焚f音烦乌二音。
按：焚揉而牵制也。战国策云“秦且烧君之国”，是说其事也。
<br>
<br>　　注⑤索隐谓山东诸国共伐秦也。
<br>
<br>　　注⑥索隐谓秦求亲义渠君也。正义有事谓六国攻秦。秦若被攻伐，则必轻使重币，
事义渠之国，欲令相助。犀首此言，令义渠君勿援秦也。
<br>
<br>　　注⑦索隐按：表秦惠王后元七年，楚p魏p齐p韩p赵五国共攻秦，是其事也。
<br>
<br>　　注⑧索隐凡丝挠布帛等一段为一纯。纯音屯。
<br>
<br>　　注⑨索隐按：谓上文犀首云“*(君之国)*有事，秦将轻使重币事君之国”，故云
“衍之所谓”，因起兵袭秦以伤张仪也。
<br>
<br>　　注⑩索隐入李伯之下。谓义渠破秦而收军，而入于李伯之下，则李伯人名或邑号。
战国策“伯”作“帛”。</span>
<br>
<br>　　张仪已卒之后，犀首入相秦。尝佩五国之相印，为约长。①
<br>
<br>　　<span style="font-size:10.5pt;color:'004060'">注①索隐佩五国之印，为约长。犀首后相五国，或从或横，常为约长。</span>
<br>
<br>　　太史公曰：三晋多权变之士，夫言从衡强秦者大抵皆三晋之人也。夫张仪之行事甚
于苏秦，然世恶苏秦者，以其先死，而仪振暴①其短以扶其说，②成其衡道。③要之，
此两人真倾危之士哉！
<br>
<br>　　<span style="font-size:10.5pt;color:'004060'">注①索隐下音步卜反。振谓振扬而暴露其短。
<br>
<br>　　注②索隐按：扶谓说彼之非，成我之是，扶会己之说辞。
<br>
<br>　　注③索隐张仪说六国，使连衡而事秦，故云“成其衡道”。然山东地形从长，苏秦
相六国，令从亲而宾秦也。关西地形衡长，张仪相六国，令破其从而连秦之衡，故谓张
仪为连横矣。</span>
<br>
<br>　　【索隐述赞】仪未遭时，频被困辱。及相秦惠，先韩后蜀。连衡齐魏，倾危诳惑。
陈轸挟权，犀首骋欲。如何三晋，继有斯德。
</span></td>
  </tr>
<tr><td align=center><a href="index.htm"><span style="font-size:12pt; color: #2895C3; letter-spacing: 1px; line-height: 25px;">返&nbsp;&nbsp;回</span></a>&nbsp;&nbsp;&nbsp;&nbsp;<a href="071.htm"><span style="font-size:12pt; color: #2895C3; letter-spacing: 1px; line-height: 25px;">下一页</span></a></td></tr>
</table>
</center></div>
<div align="center"><center>
<table border=0 width=100% cellspacing=0 cellpadding=0>

<tr>
 <td  align='center'style="font-size: 11.5pt"><hr width="85%" size="1" 
 color="#CBE2EC"><a href="http://www.my285.com/">梦远书城(<font face="华文新魏">my285.com</font>)</a></td></tr></table>
</center></div>
<div align="center">
<script src="http://www.my285.com/41tf/gdx.js"></script>
<script src="http://www.my285.com/41tf/wd.js"></script></div>


<center><script src="../../41tf/WB.js"></script></center>
<script src="../../41tf/wdp.js"></script>
<script src="../../41tf/wdt.js"></script>
<div style='display:"none"'><script src="../../41tf/tj.js"></script></div>

</body>

<!-- Mirrored from www.my285.com/shishu/shiji/070.htm by HTTrack Website Copier/3.x [XR&CO'2007], Thu, 21 Mar 2013 03:59:55 GMT -->
</html>
