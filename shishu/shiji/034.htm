<html>

<!-- Mirrored from www.my285.com/shishu/shiji/034.htm by HTTrack Website Copier/3.x [XR&CO'2007], Thu, 21 Mar 2013 03:59:23 GMT -->
<head>
<meta http-equiv="Content-Type" content="text/html; charset=gb2312">
<title>梦远书城_史记(集注本) </title>
<link rel="stylesheet" href="images/wyt.css">

</head>
<center><script src="http://www.my285.com/41tf/DH1.js"></script></center>
<table border="0" width="100%" cellspacing="0" cellpadding="0" background="../../41tf/bj1.gif">
<tr><td align="center">
<script src="../../41tf/DH0.js"></script></td></tr></table>
<center><script src="../../41tf/DH.js"></script></center>
<div align="center">
<script src="http://www.my285.com/41tf/dd.js"></script>
<script src="http://www.my285.com/41tf/gds.js"></script></div><body bgcolor="#f7f7e7" topmargin="2" leftmargin="0" rightmargin="0" 
bottommargin="0">

<div align="center"><img src="images/logo.gif" width="165" height="41"></div>
<div align="center"><hr color="#CBE2EC" width=85%></div>
<div align=center><table width=85%>
   <tr><td align=right style="font-size:12pt; color: #2895C3; letter-spacing: 1px; line-height: 25px;">卷三十四&nbsp;&nbsp;燕召公世家　第四
</span></td></tr></table></div><p>
<div align="center"><center>
<table border="0" width="85%">
  <tr>
    <td style="font-size:12pt; line-height: 150%;"><br>
<br>　　召公]与周同姓，姓姬氏。①周武王之灭纣，封召公于北燕。②
<br>
<br>　　<span style="font-size:10.5pt;color:'004060'">注①集解谯周曰：“周之支族，食邑于召，谓之召公。”索隐召者，畿内菜地。
<br>
<br>　　]始食于召，故曰召公。或说者以为文王受命，取岐周故墟周p召地分爵二公，故
诗有周召二南，言皆在岐山之阳，故言南也。后武王封之北燕，在今幽州蓟县故城是也。
亦以元子就封。而次子留周室代为召公。至宣王时，召穆公虎其后也。
<br>
<br>　　注②集解世本曰：“居北燕。”宋忠曰：“有南燕，故云北燕。”</span>
<br>
<br>　　其在成王时，召王为三公：自陕以西，召公主之；自陕以东，周公主之。①成王既
幼，周公摄政，当国践祚，召公疑之，作君]。②君]不说周公。③周公乃称“汤时有
伊尹，假于皇天；④在太戊时，则有若伊陟p臣扈，假于上帝，巫咸治王家；⑤在祖乙
时，则有若巫贤；⑥在武丁时，则有若甘般：⑦率维兹有陈，保V有殷”。⑧于是召公乃说。
<br>
<br>　　<span style="font-size:10.5pt;color:'004060'">注①集解何休曰：“陕者，盖今弘农陕县是也。”
<br>
<br>　　注②集解孔安国曰：“尊之曰君，陈古以告之，故以名篇。”
<br>
<br>　　注③集解马融曰：“召公以周公既摄政致太平，功配文p武，不宜复列在臣位，故
不说，以为周公苟贪宠也。”
<br>
<br>　　注④集解孔安国曰：“伊挚佐汤，功至大天，谓致太平也。”郑玄曰：“皇天，北
极天帝也。”
<br>
<br>　　注⑤集解孔安国曰：“伊陟p臣扈率伊尹之职，使其君不陨祖业，故至天之功不陨。
巫咸治王家，言其不及二臣。”马融曰：“道至于上帝，谓奉天时也。”郑玄曰：“上帝，太微中其所统也。”
<br>
<br>　　注⑥集解孔安国曰：“时贤臣有如此巫贤也。贤，咸子；巫，氏也。”
<br>
<br>　　注⑦集解孔安国曰：“高宗即位，甘般佐之。后有傅说。”
<br>
<br>　　注⑧集解徐广曰：“一无此九字。”S案：王肃曰“循此数臣，有陈列之功，安治
有殷也”。</span>
<br>
<br>　　召公之治西方，甚得兆民和。召公巡行乡邑，有棠树，①决狱政事其下，自侯伯至
庶人各得其所，无失职者。召公卒，而民人思召公之政，怀棠树不敢伐，哥咏之，作甘
棠之诗。
<br>
<br>　　<span style="font-size:10.5pt;color:'004060'">注①正义今之棠梨树也。括地志云：“召伯庙在洛州寿安县西北五里。召伯听讼甘
棠之下，周人思之，不伐其树，后人怀其德，因立庙，有棠在九曲城东阜上。”</span>
<br>
<br>　　自召公已下九世至惠侯。①燕惠侯当周厉王奔彘，共和之时。
<br>
<br>　　<span style="font-size:10.5pt;color:'004060'">注①索隐并国史先失也。又自惠侯已下皆无名，亦不言属，惟昭王父子有名，盖在
战国时旁见他说耳。燕四十二代有二惠侯，二厘侯，二宣侯，三桓侯，二文侯，盖国史
微失本谥，故重耳。</span>
<br>
<br>　　惠侯卒，子厘侯立。①是岁，周宣王初即位。厘侯二十一年，郑桓公初封于郑。三
十六年，厘侯卒，子顷侯立。
<br>
<br>　　<span style="font-size:10.5pt;color:'004060'">注①正义厘音僖。</span>
<br>
<br>　　顷侯二十年，周幽王淫乱，为犬戎所s。秦始列为诸侯。
<br>
<br>　　二十四年，顷侯卒，子哀侯立。哀侯二年卒，子郑侯立。①郑侯三十六年卒，子缪
侯立。
<br>
<br>　　<span style="font-size:10.5pt;color:'004060'">注①索隐按：谥法无郑，郑或是名。</span>
<br>
<br>　　缪侯七年，而鲁隐公元年也。十八年卒，子宣侯立。①宣侯十三年卒，子桓侯立。
②桓侯七年卒，③子庄公立。
<br>
<br>　　<span style="font-size:10.5pt;color:'004060'">注①索隐谯周曰：“系本谓燕自宣侯已上皆父子相传无及，故系家桓侯已下并不言
属，以其难明故也。”按：今系本无燕代系，宋忠依太史公书以补其阙，寻徐广作音尚
引系本，盖近代始散佚耳。
<br>
<br>　　注②集解徐广曰：“古史考曰世家自宣侯已下不说其属，以其难明故也。”
<br>
<br>　　注③集解世本曰：“桓侯徙临易。”宋忠曰：“今河闲易县是也。”</span>
<br>
<br>　　庄公十二年，齐桓公始霸。十六年，与宋p]共伐周惠王，惠王出奔温，立惠王弟
颓为周王。①十七年，郑执燕仲父而内惠王于周。二十七年，山戎来侵我，齐桓公救燕，
遂北伐山戎而还。燕君送齐桓公出境，桓公因割燕所至地予燕，②使燕共贡天子，如成
周时职；使燕复修召公之法。三十三年卒，子襄公立。
<br>
<br>　　<span style="font-size:10.5pt;color:'004060'">注①集解谯周曰：“按春秋传，燕与子颓逐周惠王者，乃南燕?姓也。世家以为北
燕，失之。”索隐谯周云据左氏燕与]伐周惠王乃是南燕?姓，而系家以为北燕伯，故
着史考云“此燕是?姓”。今检左氏庄十九年“]师、燕师伐周”，二十年传云“执燕
仲父”，三十年“齐伐山戎”，传曰“谋山戎，以其病燕故也。”
<br>
<br>　　据传文及此记，元是北燕不疑。杜君妄说仲父是南燕伯，为伐周故。且燕、]俱是
姬姓，故有伐周纳王之事；若是?燕与]伐周，则郑何以独伐燕而不伐]乎？
<br>
<br>　　注②正义予音与。括地志云：“燕留故城在沧州长芦县东北十七里，即齐桓公分沟
割燕君所至地与燕，因筑此城，故名燕留。”</span>
<br>
<br>　　襄公二十六年，晋文公为践土之会，称伯。三十一年，秦师败于ァＨ十七年，秦
穆公卒。四十年，襄公卒，桓公立。桓公十六年卒，①宣公立。宣公十五年卒，昭公立。昭公十三年卒，武公立。
<br>
<br>　　是岁晋灭三郄大夫。
<br>
<br>　　<span style="font-size:10.5pt;color:'004060'">注①索隐谯周云系家襄伯生宣伯，无桓公。今检史记，并有“桓公立十六年”，又
宋忠据此史补系家亦有桓公，是允南所见本异，则是燕有三桓公也。</span>
<br>
<br>　　武公十九年卒，文公立。文公六年卒，懿公立。懿公元年，齐崔杼s其君庄公。
<br>
<br>　　四年卒，子惠公立。
<br>
<br>　　惠公元年，齐高止来奔。六年，惠公多宠姬，公欲去诸大夫而立宠姬宋，大夫共诛
姬宋，①惠公惧，奔齐。四年，齐高偃如晋，请共伐燕，入其君。晋平公许，与齐伐燕，
入惠公。惠公至燕而死。②燕立悼公。
<br>
<br>　　<span style="font-size:10.5pt;color:'004060'">注①索隐宋，其名也，或作“宗”。刘氏云“其父兄为执政，故诸大夫共灭之”。
<br>
<br>　　注②索隐春秋昭三年“北燕伯款奔齐”，至六年，又云“齐伐北燕”，一与此文合。
左传无纳款之文，而云“将纳简公，晏子曰‘燕君不入矣’，齐遂受赂而还”。事与此
乖，而又以款为简公。简公去惠公已五代，则与春秋经传不相协，未可强言也。</span>
<br>
<br>　　悼公七年卒，共公立。共公五年卒，平公立。晋公室卑，六卿始强大。平公十八年，
吴王阖闾破楚入郢。十九年卒，简公立。简公十二年卒，献公立。①晋赵鞅围范、中行
于朝歌。献公十二年，齐田常s其君简公。十四年，孔子卒。
<br>
<br>　　二十八年，献公卒，孝公立。
<br>
<br>　　<span style="font-size:10.5pt;color:'004060'">注①索隐王劭按纪年，简公后次孝公无献公。然纪年之书多是伪谬，聊记异耳。</span>
<br>
<br>　　孝公十二年，韩、魏、赵灭知伯，分其地，①三晋强。
<br>
<br>　　<span style="font-size:10.5pt;color:'004060'">注①索隐按纪年，智伯灭在成公二年也。</span>
<br>
<br>　　十五年，孝公卒，成公立。成公十六年卒，①愍公立。愍公三十一年卒，厘公立。
②是岁，三晋列为诸侯。③
<br>
<br>　　<span style="font-size:10.5pt;color:'004060'">注①索隐按纪年，成公名载。
<br>
<br>　　注②索隐年表作“厘侯庄”。徐广云一无“庄”字。按：燕失年纪及其君名，表言
“庄”者，衍字也。
<br>
<br>　　注③索隐按纪年作“文公二十四年卒，简公立，十三年而三晋命邑为诸侯”，与此
不同。</span>
<br>
<br>　　厘公三十年，伐败齐于林营。①厘公卒，②桓公立。桓公十一年卒，文公立。③是
岁，秦献公卒。秦益强。
<br>
<br>　　<span style="font-size:10.5pt;color:'004060'">注①索隐林营，地名。一云林，地名，于林地立营，故曰林营也。
<br>
<br>　　注②索隐纪年作“简公四十五年卒”，妄也。按：上简公生献公，则此当是厘，但
纪年又误耳。
<br>
<br>　　注③索隐系本已上文公为闵公，则“愍”与“闵”同，而上懿公之父谥文公。</span>
<br>
<br>　　文公十九年，齐威王卒。二十八年，苏秦始来见，说文公。文公予车马金帛以至赵，
赵肃侯用之。因约六国，为从长。①秦惠王以其女为燕太子妇。
<br>
<br>　　<span style="font-size:10.5pt;color:'004060'">注①正义从，足从反。长，丁丈反。</span>
<br>
<br>　　二十九年，文公卒，太子立，是为易王。
<br>
<br>　　易王初立，齐宣王因燕丧伐我，取十城；苏秦说齐，使复归燕十城。十年，燕君为
王。①苏秦与燕文公夫人私通，惧诛，乃说王使齐为反闲，欲以乱齐。②易王立十二年
卒，子燕哙立。
<br>
<br>　　<span style="font-size:10.5pt;color:'004060'">注①索隐君即易王也。言君初以十年即称王也。上言易王者，易，谥也，后追书谥
耳。
<br>
<br>　　注②集解孙子兵法曰：“反闲者，因敌闲而用之者也。凡军之所欲击，城之所欲攻，
人之所欲杀，必先知其守将、左右谒者、门者、舍人之姓名，令吾闲必索敌闲之来闲我
者，因而利导舍之，故反闲可得用也。”正义使音所吏反。闲音纪苋反。</span>
<br>
<br>　　燕哙既立，齐人杀苏秦。苏秦之在燕，与其相子之为婚，而苏代与子之交。及苏秦
死，而齐宣王复用苏代。燕哙三年，与楚、三晋攻秦，不胜而还。子之相燕，贵重，主
断。苏代为齐使于燕，①燕王问曰：“齐王奚如？”对曰：“必不霸。”燕王曰：“何
也？”对曰：“不信其臣。”苏代欲以激燕王以尊子之也。
<br>
<br>　　于是燕王大信子之。子之因遗苏代百金，②而听其所使。
<br>
<br>　　<span style="font-size:10.5pt;color:'004060'">注①索隐按：战国策曰“子之使苏代侍质子于齐，齐使代报燕”是也。
<br>
<br>　　注②正义瓒云：“秦以一溢为一金。”孟康云：“二十四两曰溢。”</span>
<br>
<br>　　鹿毛寿①谓燕王：“不如以国让相子之。人之谓尧贤者，以其让天下于许由，许由
不受，有让天下之名而实不失天下。今王以国让于子之，子之必不敢受，是王与尧同行
也。”燕王因属国于子之，子之大重。②或曰：“禹荐益，已③而以启人为吏。④及老，
而以启人为不足任乎天下，传之于益。已而启与交党攻益，夺之。天下谓禹名传天下于
益，已而实令启自取之。今王言属国于子之，而吏无非太子人者，⑤是名属子之而实太
子用事也。”王因收印自三百石吏已上而效之子之。⑥子之南面行王事，而哙老不听政，
顾为臣，⑦国事皆决于子之。
<br>
<br>　　<span style="font-size:10.5pt;color:'004060'">注①集解徐广曰：“一作‘厝毛’。”又曰：“甘陵县本名厝。”索隐春秋后语
“厝毛寿”，又韩子作“潘寿”。
<br>
<br>　　注②索隐大重谓尊贵也。
<br>
<br>　　注③索隐按：以“已”配“益”，则“益已”是伯益，而经传无其文，未知所由。
或曰已，语终辞。
<br>
<br>　　注④索隐人犹臣也。谓以启臣为益吏。
<br>
<br>　　注⑤索隐此“人”亦训臣也。
<br>
<br>　　注⑥索隐郑玄云：“郊，呈也。以印呈与子之。”
<br>
<br>　　注⑦索隐顾犹反也。言哙反为子之臣也。有本作“愿”者，非。</span>
<br>
<br>　　三年，国大乱，百姓恫恐。①将军市被②与太子平谋，将攻子之。诸将谓齐愍王曰：
“因而赴之，破燕必矣。”齐王因令人谓燕太子平曰：“寡人闻太子之义，将废私而立
公，饬君臣之义，③明父子之位。寡人之国小，不足以为先后。④虽然，则唯太子所以
令之。”太子因要党聚，将军市被围公宫，攻子之，不克。将军市被及百姓反攻太子
平，将军市被死，以徇。因构难数月，死者数万，人恫恐，百姓离志。孟轲谓齐王曰：
“今伐燕，此文、武之时，不可失也。”⑤王因令章子⑥将五都之兵，⑦以因北地之
以伐燕。⑧士卒不战，城门不闭，燕君哙死，齐大胜。燕子之亡⑨二年，而燕人共立太
子平，是为燕昭王。⑩
<br>
<br>　　<span style="font-size:10.5pt;color:'004060'">注①索隐恫音通，痛也。恐，惧也。
<br>
<br>　　注②正义人姓名。
<br>
<br>　　注③正义饬音敕。
<br>
<br>　　注④正义先后并去声。
<br>
<br>　　注⑤索隐谓如武王成文王之业伐纣之时，然此语与孟子不同也。
<br>
<br>　　注⑥集解章子，齐人，见孟子。索隐按：孟子云“章子，齐人”。
<br>
<br>　　注⑦索隐五都□齐也。按：临淄是五都之一也。
<br>
<br>　　注⑧索隐北地□齐之北边也。
<br>
<br>　　注⑨集解徐广曰：“年表云君哙及太子相子之皆死。”S案：汲纪年曰“齐人禽
子之而醢其身也”。
<br>
<br>　　注⑩集解徐广曰：“哙立七年而死，其九年燕人共立太子平。”索隐按：上文太子
平谋攻子之，而年表又云君哙及太子相子之皆死，纪年又云子之杀公子平，今此文云
“立太子平，是为燕昭王”，则年表、纪年为谬也。而赵系家云武灵王闻燕乱，召公子
职于韩，立以为燕王，使乐池送之，裴S亦以此系家无赵送公子职之事，当是遥立职而
送之，事竟不就，则昭王名平，非职明矣。</span>
<br>
<br>　　进退参详，是年表既误，而纪年因之而妄说耳。
<br>
<br>　　燕昭王于破燕之后即位，卑身厚币以招贤者。谓郭隗曰：“齐因孤之国乱而袭破燕，
孤极知燕小力少，不足以报。然诚得贤士以共国，以雪先王之耻，孤之愿也。先生视可
者，得身事之。”郭隗曰：“王必欲致士，先从隗始。况贤于隗者，岂远千里哉！”于
是昭王为隗改筑宫而师事之。乐毅自魏往，邹衍自齐往，剧辛自赵往，士争趋燕。燕王
吊死问孤，与百姓同甘苦。
<br>
<br>　　二十八年，燕国殷富，士卒乐轶轻战，于是遂以乐毅为上将军，与秦、楚、三晋合
谋以伐齐。齐兵败，愍王出亡于外。燕兵独追北，入至临淄，尽取齐宝，烧其宫室宗庙。
齐城之不下者，独唯聊、莒、即墨，①其余皆属燕，六岁。
<br>
<br>　　<span style="font-size:10.5pt;color:'004060'">注①索隐按：余篇及战国策并无“聊”字。
<br>
<br>　　昭王三十三年卒，子惠王立。</span>
<br>
<br>　　惠王为太子时，与乐毅有隙；及即位，疑毅，使骑劫代将。乐毅亡走赵。齐田单以
即墨击败燕军，骑劫死，燕兵引归，齐悉复得其故城。愍王死于莒，乃立其子为襄王。
<br>
<br>　　惠王七年卒。①韩、魏、楚共伐燕。燕武成王立。
<br>
<br>　　<span style="font-size:10.5pt;color:'004060'">注①索隐按：赵系家惠文王二十八年，燕相成安君公孙操s其王，乐资以为□惠王
也。徐广按年表，是年燕武成王元年，武成□惠王子，则惠王为成安君s明矣。此不言
者，燕远，讳不告，或太史公之说疏也。</span>
<br>
<br>　　武成王七年，齐田单伐我，拔中阳。十三年，秦败赵于长平四十余万。十四年，武
成王卒，子孝王立。
<br>
<br>　　孝王元年，秦围邯郸者解去。三年卒，子今王喜立。①
<br>
<br>　　<span style="font-size:10.5pt;color:'004060'">注①索隐今王犹今上也。有作“令”者，非也，按谥法无令也。</span>
<br>
<br>　　今王喜四年，秦昭王卒。燕王命相栗腹约欢赵，以五百金为赵王酒。还报燕王曰：
“赵王壮者皆死长平，其孤未壮，可伐也。”王召昌国君乐闲问之。对曰：“赵四战之国，①其民习兵，不可伐。”王曰：“吾以五而伐一。”②对曰：“不可。”燕王怒，k臣皆以为可。卒起二军，车二千乘，栗腹将而攻z，③卿秦
攻代。④唯独大夫将渠⑤谓燕王曰：“与人通关约交，以五百金饮人之王，使者报而反
攻之，不祥，兵无成功。”燕王不听，自将偏军随之。将渠引燕王绶止之曰：“王必无
自往，往无成功。”王胖以足。将渠泣曰：“臣非以自为，为王也！”燕军至宋子，
⑥赵使廉颇将，击破栗腹于z。*[乐乘]*破卿秦*(乐乘)*于代。乐闲奔赵。廉颇逐之五
百余里，围其国。燕人请和，赵人不许，必令将渠处和。燕相将渠以处和。⑦赵听将渠，
解燕围。
<br>
<br>　　<span style="font-size:10.5pt;color:'004060'">注①正义赵东邻燕，西接秦境，南错韩、魏，北连胡、貊，故言“四战”。
<br>
<br>　　注②索隐谓以五人而伐一人。
<br>
<br>　　注③集解徐广曰：“在常山，今曰高邑。”索隐邹氏音火各反，一音昊。
<br>
<br>　　注④索隐战国策曰“廉颇以二十万遇栗腹于z，乐乘以五万遇爰秦于代，燕人大败”，
不同也。正义今代州也。战国策云“廉颇以二十万遇栗腹于z，乐乘以五万遇庆秦于代，
燕人大败”，与此不同也。
<br>
<br>　　注⑤索隐人名姓也。一云上“卿秦”及此“将渠”者：卿，将，皆官也；秦，渠，
名也。国史变文而书，遂失姓也。战国策云“爰秦”，爰是姓也，卿是其官耳。
<br>
<br>　　注⑥集解徐广曰：“属钜鹿。”
<br>
<br>　　注⑦集解以将渠为相。索隐谓欲令将渠处之使和也。</span>
<br>
<br>　　六年，秦灭东*(西)*周，置三川郡。七年，秦拔赵榆次三十七城，秦置大原郡。
<br>
<br>　　九年，秦王政初即位。十年，赵使廉颇将攻繁阳，①拔之。赵孝成王卒，悼襄王立。
使乐乘代廉颇，廉颇不听，攻乐乘，乐乘走，廉颇奔大梁。十二年，赵使李牧攻燕，拔
武遂、②方城。③剧辛故居赵，与庞暖善，④已而亡走燕。燕见赵数困于秦，而廉颇去，
令庞暖将也，欲因赵攻之。问剧辛，辛曰：“庞暖易与耳。”燕使剧辛将击赵，赵使
庞暖击之，取燕军二万，杀剧辛。
<br>
<br>　　秦拔魏二十城，置东郡。十九年，秦拔赵之邺⑤九城。赵悼襄王卒。二十三年，太
子丹质于秦，亡归燕。二十五年，秦虏灭韩王安，置颍川郡。二十七年，秦虏赵王迁，
灭赵。赵公子嘉自立为代王。
<br>
<br>　　<span style="font-size:10.5pt;color:'004060'">注①集解徐广曰：“属魏郡。”
<br>
<br>　　注②集解徐广曰：“属河闲。”
<br>
<br>　　注③集解徐广曰：“属涿，有督亢亭。”
<br>
<br>　　注④索隐暖音况远反。
<br>
<br>　　注⑤正义□相州邺县也。</span>
<br>
<br>　　燕见秦且灭六国，秦兵临易水，①祸且至燕。太子丹阴养壮士二十人，使荆轲献督
亢地图于秦，②因袭刺秦王。秦王觉，杀轲，使将军王翦击燕。二十九年，秦攻拔我蓟，
燕王亡，徙居辽东，斩丹以献秦。三十年，秦灭魏。
<br>
<br>　　<span style="font-size:10.5pt;color:'004060'">注①集解徐广曰：“出涿郡故安也。”
<br>
<br>　　注②索隐徐广云：“涿有督亢亭。”地理志属广阳。然督亢之田在燕东，甚良沃，
欲献秦，故画其图而献焉。</span>
<br>
<br>　　三十三年，秦拔辽东，虏燕王喜，卒灭燕。是岁，秦将王贲①亦虏代王嘉。
<br>
<br>　　<span style="font-size:10.5pt;color:'004060'">注①正义贲音奔，王翦子。</span>
<br>
<br>　　太史公曰：召公]可谓仁矣！甘棠且思之，况其人乎？燕*(北)**[外]*迫蛮貉，内
措齐、晋，①崎岖强国之闲，最为弱小，几灭者数矣。然社稷血食者八九百岁，于姬姓
独后亡，岂非召公之烈邪！
<br>
<br>　　<span style="font-size:10.5pt;color:'004060'">注①索隐措，交杂也。又作“错”，刘氏云争陌反。</span>
<br>
<br>　　【索隐述赞】召伯作相，分陕而治。人惠其德，甘棠是思。庄送霸主，惠罗宠姬。
文公从赵，苏秦骋辞。易王初立，齐宣我欺。燕哙无道，禅位子之。昭王待士，思报临
。督亢不就，卒见芟夷。

</span></td>
  </tr>
<tr><td align=center><a href="index.htm"><span style="font-size:12pt; color: #2895C3; letter-spacing: 1px; line-height: 25px;">返&nbsp;&nbsp;回</span></a>&nbsp;&nbsp;&nbsp;&nbsp;<a href="035.htm"><span style="font-size:12pt; color: #2895C3; letter-spacing: 1px; line-height: 25px;">下一页</span></a></td></tr>
</table>
</center></div>
<div align="center"><center>
<table border=0 width=100% cellspacing=0 cellpadding=0>

<tr>
 <td  align='center'style="font-size: 11.5pt"><hr width="85%" size="1" 
 color="#CBE2EC"><a href="http://www.my285.com/">梦远书城(<font face="华文新魏">my285.com</font>)</a></td></tr></table>
</center></div>
<div align="center">
<script src="http://www.my285.com/41tf/gdx.js"></script>
<script src="http://www.my285.com/41tf/wd.js"></script></div>


<center><script src="../../41tf/WB.js"></script></center>
<script src="../../41tf/wdp.js"></script>
<script src="../../41tf/wdt.js"></script>
<div style='display:"none"'><script src="../../41tf/tj.js"></script></div>

</body>

<!-- Mirrored from www.my285.com/shishu/shiji/034.htm by HTTrack Website Copier/3.x [XR&CO'2007], Thu, 21 Mar 2013 03:59:24 GMT -->
</html>
