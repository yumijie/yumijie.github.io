<html>

<!-- Mirrored from www.my285.com/shishu/shiji/028.htm by HTTrack Website Copier/3.x [XR&CO'2007], Thu, 21 Mar 2013 03:59:18 GMT -->
<head>
<meta http-equiv="Content-Type" content="text/html; charset=gb2312">
<title>梦远书城_史记(集注本) </title>
<link rel="stylesheet" href="images/wyt.css">

</head>
<center><script src="http://www.my285.com/41tf/DH1.js"></script></center>
<table border="0" width="100%" cellspacing="0" cellpadding="0" background="../../41tf/bj1.gif">
<tr><td align="center">
<script src="../../41tf/DH0.js"></script></td></tr></table>
<center><script src="../../41tf/DH.js"></script></center>
<div align="center">
<script src="http://www.my285.com/41tf/dd.js"></script>
<script src="http://www.my285.com/41tf/gds.js"></script></div><body bgcolor="#f7f7e7" topmargin="2" leftmargin="0" rightmargin="0" 
bottommargin="0">

<div align="center"><img src="images/logo.gif" width="165" height="41"></div>
<div align="center"><hr color="#CBE2EC" width=85%></div>
<div align=center><table width=85%>
   <tr><td align=right style="font-size:12pt; color: #2895C3; letter-spacing: 1px; line-height: 25px;">卷二十八&nbsp;&nbsp;封禅书　第六
</span></td></tr></table></div><p>
<div align="center"><center>
<table border="0" width="85%">
  <tr>
    <td style="font-size:12pt; line-height: 150%;"><br>
<br>　　正义此泰山上筑土为坛以祭天，报天之功，故曰封。
<br>
<br>　　此泰山下小山上除地，报地之功，故曰禅。言禅者，神之也。白虎通云：“或曰封
者，金泥银绳，或曰石泥金绳，封之印玺也。”五经通义云：“易姓而王，致太平，必
封泰山，禅梁父，*(荷)**[何]*？天命以为王，使理k生，告太平于天，报k神之功。”
<br>
<br>　　自古受命帝王，曷尝不封禅？盖有无其应而用事者矣，未有睹符瑞见而不臻乎泰山
者也。虽受命而功不至，至梁父矣而德不洽，洽矣而日有不暇给，是以即事用希。传曰：
“三年不为礼，礼必废；三年不为乐，乐必坏。”每世之隆，则封禅答焉，及衰而息。
厥旷远者千有余载，近者数百载，故其仪阙然堙灭，其详不可得而记闻云。
<br>
<br>　　尚书曰，舜在璇玑玉衡，以齐七政。遂类于上帝，于六宗，望山川，k神。
<br>
<br>　　辑五瑞，择吉月日，见四岳诸牧，还瑞。①岁二月，东巡狩，至于岱宗。岱宗，泰
山也。②柴，望秩于山川。遂觐东后。东后者，诸侯也。合时月正日，同律度量衡，修
五礼，五玉三帛二生一死贽。五月，巡狩至南岳。南岳，衡山也。③八月，巡狩至西岳。西岳，华山也。④十一月，巡狩至北岳。北岳，恒山也。⑤皆如岱宗之礼。中岳，嵩高也。⑥五载一巡狩。
<br>
<br>　　<span style="font-size:10.5pt;color:'004060'">注①集解徐广曰：“还，一作‘班’。”
<br>
<br>　　注②正义括地志云：“泰山，一曰岱宗，东岳也，在兖州博城县西北三十里。周礼云兖州镇曰岱宗。”
<br>
<br>　　注③正义括地志云：“衡山，一名岣嵝山，在衡州湘潭县西四十里。”
<br>
<br>　　注④正义括地志云：“华山在华州华阴县南八里，古文以为敦物。周礼云豫州镇曰
华山。”
<br>
<br>　　注⑤正义括地志云：“恒山在定州恒阳县西北百四十里。周礼云并州镇曰恒山。”
<br>
<br>　　注⑥索隐独不言“至”者，盖以天子所都也。正义括地志云：“嵩山，亦名曰太室，
亦名曰外方也。在洛州阳城县西北二十三里。”</span>
<br>
<br>　　禹遵之。后十四世，至帝孔甲，淫德好神，神渎，二龙去之。①其后三世，汤伐桀，
欲迁夏社，不可，作夏社。后八世，至帝太戊，有桑谷生于廷，一暮大拱，惧。伊陟曰：
②“妖不胜德。”太戊修德，桑谷死。伊陟赞巫咸，巫咸之兴自此始。③后十四世，帝
武丁得傅说为相，殷复兴焉，称高宗。有雉④登鼎耳g，武丁惧。祖己曰：“修德。”
武丁从之，位以永宁。后五世，帝武乙慢神而震死。⑤后三世，帝纣淫乱，武王伐之。
由此观之，始未尝不肃祗，后稍怠慢也。
<br>
<br>　　<span style="font-size:10.5pt;color:'004060'">注①索隐如淳按：国语“二龙k于夏庭”是也。
<br>
<br>　　注②集解徐广曰：“陟，古作‘敕’。”
<br>
<br>　　注③索隐案尚书，巫咸殷臣名，伊陟赞告巫咸。今此云“巫咸之兴自此始”，则以
巫咸为巫觋。然楚词亦以巫咸主神。盖太史公以巫咸是殷臣，以巫接神事，太戊使禳桑
谷之灾，所以伊陟赞巫咸，故云巫咸之兴自此始也。
<br>
<br>　　注④集解徐广曰：“一作‘’，音娇。”
<br>
<br>　　注⑤索隐谓武乙射天，后猎于河渭而震死也。</span>
<br>
<br>　　周官曰，冬日至，祀天于南郊，迎长日之至；夏日至，祭地祗。皆用乐舞，而神乃
可得而礼也。天子祭天下名山大川，五岳视三公，四渎视诸侯，诸侯祭其疆内名山大川。
四渎者，江、河、淮、济也。天子曰明堂、辟雍，①诸侯曰泮宫。②
<br>
<br>　　<span style="font-size:10.5pt;color:'004060'">注①集解韦昭曰：“水外四周圆如辟雍，盖以节观者也。”
<br>
<br>　　注②集解张晏曰：“制度半于天子之辟雍。”索隐按：服虔云“天子水浚为辟雍。
诸侯水不浚至半，为泮宫”。礼统又云“半有水，半有宫”是也。</span>
<br>
<br>　　周公既相成王，郊祀后稷以配天，①宗祀文王于明堂以配上帝。②自禹兴而修社祀，
后稷稼穑，故有稷祠，郊社所从来尚矣。
<br>
<br>　　<span style="font-size:10.5pt;color:'004060'">注①集解王肃曰：“配天，于南郊祀之。”
<br>
<br>　　注②集解郑玄曰：“上帝者，天之别名也。神无二主，故异其处，避后稷也。”</span>
<br>
<br>　　自周克殷后十四世，世益衰，礼乐废，诸侯恣行，而幽王为犬戎所败，①周东徙雒
邑。秦襄公攻戎救周，始列为诸侯。②秦襄公既侯，居西垂，③自以为主少_之神，作
西，祠白帝，其牲用骝驹④黄牛羝羊各一云。⑤其后十六年，秦文公东猎F渭之闲，
卜居之而吉。⑥文公梦黄蛇自天下属地，其口止于~衍。⑦文公问史敦，敦曰：“此上
帝之征，君其祠之。”于是作~，用三牲郊祭白帝焉。
<br>
<br>　　<span style="font-size:10.5pt;color:'004060'">注①集解徐广曰：“犬，一作‘畎’。”
<br>
<br>　　注②正义秦襄公，周平王元年封也。
<br>
<br>　　注③正义汉陇西郡西县也。今在秦州上县西南九十里也。
<br>
<br>　　注④索隐赤马黑鬣曰□也。
<br>
<br>　　注⑤索隐诗传云：“羝，牡羊。”
<br>
<br>　　注⑥索隐按：地理志F水出F县西北入渭。皇甫谧云“文公徙都F”者也。
<br>
<br>　　正义括地志云：“d县故城在岐州d县东北十五里，即此城也。”
<br>
<br>　　注⑦集解李奇曰：“~音孚。山阪曰衍。”索隐~，地名，后为县，属冯翊。衍者，郑注周礼云“下平曰衍”；又李奇三辅记云“三辅谓山阪闲为衍”也。</span>
<br>
<br>　　自未作~也，而雍旁故有吴阳武，①雍东有好，皆废无祠。或曰：“自古以
雍州积高，神明之T，故立郊上帝，诸神祠皆聚云。盖黄帝时尝用事，虽晚周亦郊焉。”
其语不经见，缙绅者②不道。
<br>
<br>　　<span style="font-size:10.5pt;color:'004060'">注①集解李奇曰：“于旁有吴阳地。”
<br>
<br>　　注②集解李奇曰：“缙，插也，插笏于绅。绅，大带。”索隐姚氏云“缙，当作
‘|’”。郑注周礼云“缙读为‘荐’，谓荐之于绅带之闲”。今按：郑意以缙为荐，
则荐亦是进，进而置于绅带之闲，故史记亦多作“荐”字也。</span>
<br>
<br>　　作~后九年，文公获若石云，①于陈仓北阪城祠之。②其神或岁不至，或岁数来，
来也常以夜，光辉若流星，从东南来集于祠城，则若雄鸡，其声殷云，野鸡夜g。③以
一牢祠，命曰陈宝。④
<br>
<br>　　<span style="font-size:10.5pt;color:'004060'">注①集解苏林曰：“质如石也。”服虔曰：“在北，或曰在陈仓北。”索隐苏林云：
“质如石，似肺。”
<br>
<br>　　注②正义三秦记云：“太白山西有陈仓山，山有石鸡，与山鸡不别。赵高烧山，山
鸡飞去，而石鸡不去，晨鸣山头，声闻三里。或言是玉鸡。”括地志云：“陈仓山在今
岐州陈仓县南。”又云：“宝鸡神祠在汉陈仓县故城中，今陈仓县东。石鸡在陈仓山上。”祠在陈仓城，故言获若石于陈仓北阪城祠之。
<br>
<br>　　注③集解如淳曰：“野鸡，雉也。吕后名雉，故曰野鸡。”瓒曰：“殷，声也。云，足句之词。”
<br>
<br>　　注④集解瓒曰：“陈仓县有宝夫人祠，或一岁二岁与叶君合。叶君神来时，天为之
殷殷雷鸣，雉为之g也。在长安正西五百里。”韦昭曰：“在陈仓县。宝而祠之，故曰
陈宝。”索隐案：列异传云“陈仓人得异物以献之，道遇二童子，云：‘此名为y，在
地下食死人脑。’y乃言云：‘彼二童子名陈宝，得雄者王，得雌者伯。’乃逐童子，
化为雉。秦穆公大猎，果获其雌，为立祠。</span>
<br>
<br>　　祭，有光，雷电之声。雄止南阳，有赤光长十余丈，来入陈仓祠中”。所以代俗谓
之宝夫人祠，抑有由也。叶，县名，在南阳。叶君即雄雉之神，故时与宝夫人神合也。
<br>
<br>　　作~后七十八年，秦德公既立，卜居雍，“后子孙饮马于河”，遂都雍。雍之诸
祠自此兴。用三百牢于~。①作伏祠。②磔狗邑四门，以御蛊。③
<br>
<br>　　<span style="font-size:10.5pt;color:'004060'">注①索隐案秦本纪，德公元年以牺三百祠~。今案：“百”当为“白”，秦君西
祀少昊时牲尚白。秦，诸侯也，虽奢侈，祭郊本特牲，不可用三百牢以祭天，盖字误耳。
<br>
<br>　　注②索隐案：服虔云“周时无伏，磔犬以御灾，秦始作之”。汉旧仪云“伏者，万
鬼行日，故闭不干求也”，故东观汉记“和帝初令伏闭昼日”是也。又历忌释曰“伏者
何？金气伏藏之名。四时代谢，皆以相生。而春木代水，水生木也。
<br>
<br>　　夏火代木，木生火也。冬水代金，金生水也。至秋，则以金代火，金畏于火，故至
庚日必伏。庚者，金日也”。
<br>
<br>　　注③索隐案：左传云“皿虫为蛊”，枭磔之鬼亦为蛊。故月令云“大傩，旁磔”，
注云“磔，禳也。厉鬼为蛊，将出害人，旁磔于四方之门”。故此亦磔狗邑四门也。风
俗通云“杀犬磔禳也”。</span>
<br>
<br>　　德公立二年卒。其后*(六)**④*年，秦宣公作密于渭南，祭青帝。
<br>
<br>　　其后十四年，秦缪公立，病卧五日不寤；寤，乃言梦见上帝，上帝命缪公平晋乱。
史书而记藏之府。而后世皆曰秦缪公上天。
<br>
<br>　　秦缪公即位九年，齐桓公既霸，会诸侯于葵丘，①而欲封禅。管仲曰：②“古者封
泰山禅梁父者③七十二家，④而夷吾所记者十有二焉。昔无怀氏⑤封泰山，禅云云；⑥
羲封泰山，禅云云；神农封泰山，禅云云；炎帝⑦封泰山，禅云云；黄帝封泰山，禅
亭亭；⑧颛顼封泰山，禅云云；帝练馓┥剑禅云云；尧封泰山，禅云云；舜封泰山，
禅云云；禹封泰山，禅会稽；⑨汤封泰山，禅云云；周成王封泰山，禅社首：⑩皆受命
然后得封禅。”桓公曰：“寡人北伐山戎，⑾过孤竹；⑿西伐大夏，涉流沙，束马悬车，
上卑耳之山；⒀南伐至召陵，⒁登熊耳山⒂以望江汉。兵车之会三，⒃而乘车之会六，
⒄九合诸侯，一匡天下，诸侯莫违我。昔三代受命，亦何以异乎？”于是管仲睹桓公不
可穷以辞，因设之以事，曰：“古之封禅，z上之黍，北里之禾，⒅所以为盛；江淮之
闲，一茅三脊，⒆所以为藉也。东海致比目之鱼，⒇西海致比翼之鸟，(21)然后
物有不召而自至者十有五焉。今凤皇麒麟不来，嘉谷不生，而蓬蒿藜莠茂，鸱枭数至，
而欲封禅，毋乃不可乎？”于是桓公乃止。是岁，秦缪公内晋君夷吾。其后三置晋国之
君，(22)平其乱。缪公立三十九年而卒。
<br>
<br>　　<span style="font-size:10.5pt;color:'004060'">注①正义括地志云：“葵丘在曹州考城县东南一里五十步郭内，即桓公所会处也。”
<br>
<br>　　注②索隐案：今管子书其封禅篇亡。
<br>
<br>　　注③正义括地志云：“梁父山在兖州泗水县北八十里。”
<br>
<br>　　注④正义韩诗外传云：“孔子升泰山，观易姓而王可得而数者七十余人，不得而数
者万数也。”案：管仲所记自无怀氏以下十二家，其六十家无纪录也。
<br>
<br>　　注⑤集解服虔曰：“古之王者，在伏羲前，见庄子。”
<br>
<br>　　注⑥集解李奇曰：“云云山在梁父东。”索隐晋灼云：“山在蒙阴县故城东北，下
有云云亭也。”正义括地志云：“云云山在兖州博城县西南三十里也。”
<br>
<br>　　注⑦索隐邓展云“神农后子孙亦称炎帝而登封者”，律历志“黄帝与炎帝战于阪泉”，
岂黄帝与神农身战乎？皇甫谧云炎帝传位八代也。
<br>
<br>　　注⑧集解徐广曰：“在钜平。”S案：服虔曰“亭亭山在牟阴”。索隐应劭云“在
钜平北十余里”。服虔云“在牟阴”，非也。正义括地志云：“亭亭山在兖州博城县西
南三十里也。”
<br>
<br>　　注⑨索隐晋灼云“本名茅山”。吴越春秋云“禹巡天下，登茅山，k臣乃大会计，
更名茅山为会稽”。亦曰苗山也。正义括地志云：“会稽山一名衡山，在越州会稽县东
南一十二里也。”
<br>
<br>　　注⑩集解应劭曰：“山名，在博县。”晋灼曰：“在钜平南十三里。”
<br>
<br>　　注⑾索隐服虔云：“盖今鲜卑是。”
<br>
<br>　　注⑿正义括地志云：“孤竹故城在平州卢龙县南一十里，殷时孤竹国也。”
<br>
<br>　　注⒀集解韦昭曰：“将上山，缠束其马，悬钩其车也。卑耳即齐语所谓‘辟耳’。”
索隐案：山名，在河东大阳。卑读如字也。齐语，即春秋外传国语之书也。辟音僻。贾
逵云“山险也”。
<br>
<br>　　注⒁正义召音邵。括地志云：“召陵故城在豫州郊城县东四十五里也。”
<br>
<br>　　注⒂索隐登熊耳。案：荆州记耒阳p益阳二县东北有熊耳，东西各一，状如熊耳，
因以为名。齐桓公并登之。或云弘农熊耳，下云“望江汉”，知非也。
<br>
<br>　　注⒃索隐案左传，三，谓鲁庄十三年会北杏，平宋乱；僖四年侵蔡，遂伐楚；六年
伐郑，围新城是也。
<br>
<br>　　注⒄索隐据左氏传云，谓庄十四年会于鄄，十五年又会鄄，十六年盟于幽，僖五年
会于首止，八年盟于洮，九年会葵丘也。
<br>
<br>　　注⒅集解应劭曰：“z上，山也。z音G。”苏林曰：“z上p北里皆地名。”
<br>
<br>　　索隐韦昭云：“设以不可得之物。”z音霍。应劭云：“光武改高邑曰z。”姚氏
云：“z县属常山。”一云z上，山名。
<br>
<br>　　注⒆集解孟康曰：“所谓灵茅也。”
<br>
<br>　　注⒇集解韦昭曰：“各有一目，不比不行，其名曰鲽。”索隐鲽音E。郭璞云：
“如牛脾，身薄，细鳞，紫黑色，只一眼，两片合乃得行，今江东呼为王余，亦曰版鱼。”
<br>
<br>　　注(21)集解韦昭曰：“各有一翼，不比不飞，其名曰鹣鹣。”索隐案：山海经云
“崇吾之山有鸟，状如凫，一翼一目，相得乃飞，名云蛮”。郭璞注尔雅亦作“鹣鹣”。
<br>
<br>　　注(22)索隐三置晋君。案：谓惠公p怀公p文公也。</span>
<br>
<br>　　其后百有余年，而孔子论述六，传略言易姓而王，封泰山禅乎梁父者七十余王矣，
其俎豆之礼不章，盖难言之。或问E之说，孔子曰：“不知。知E之说，其于天下也视
其掌。”①诗云纣在位，文王受命，政不及泰山。武王克殷二年，天下未宁而崩。爰周
德之洽维成王，成王之封禅则近之矣。及后陪臣执政，季氏旅于泰山，仲尼讥之。②
<br>
<br>　　<span style="font-size:10.5pt;color:'004060'">注①集解孔安国曰：“为鲁讳也。”包氏曰：“孔子谓或人言知E之说者，于天下
之事如指视以掌中之物，言其易了。”
<br>
<br>　　注②集解马融曰：“旅，祭名。礼，诸侯祭山川在封内者。陪臣祭泰山，非礼也。”</span>
<br>
<br>　　是时苌弘以方事周灵王，诸侯莫朝周，周力少，苌弘乃明鬼神事，设射狸首。
<br>
<br>　　狸首者，诸侯之不来者。①依物怪欲以致诸侯。诸侯不从，而晋人执杀苌弘。②周人之言方怪者自苌弘。
<br>
<br>　　<span style="font-size:10.5pt;color:'004060'">注①集解徐广曰：“狸，一名‘不来’。”
<br>
<br>　　注②集解皇览曰：“苌弘在河南洛阳东北山上。”</span>
<br>
<br>　　其后百余年，秦灵公作吴阳上，①祭黄帝；②作下，祭炎帝。
<br>
<br>　　<span style="font-size:10.5pt;color:'004060'">注①索隐吴阳，地名，盖在岳之南。又上云“雍旁有故吴阳武”，今盖因武又
作上p下以祭黄帝p炎帝。
<br>
<br>　　注②集解徐广曰：“凡距作密二百五十年。”</span>
<br>
<br>　　后四十八年，周太史儋①见秦献公曰：“秦始与周合，合而离，五百岁当复合，②
合十七年而霸王出焉。”③栎阳雨金，秦献公自以为得金瑞，故作畦栎阳而祀白帝。④
<br>
<br>　　<span style="font-size:10.5pt;color:'004060'">注①索隐音丁甘反。孟康云即老子也。韦昭案年表，儋在孔子后百余年，非老B也。
<br>
<br>　　注②索隐案：大颜历评诸家，而云周平王封襄公为诸侯，至昭王五十二年西周君献
邑，凡五百一十六年为合，亦举全数。
<br>
<br>　　注③索隐合十七年伯王出。自昭王灭周之后至始皇元年诛保正一十七年。
<br>
<br>　　孟康云：“谓周封秦为别，秦并周为合。此襄公为霸，始皇为王也。”正义王，于
放反。秦周俱黄帝之后，至非子末别封，是合也。合而离者，谓非子末年，周封非子为
附庸，邑之秦，是离也。五百岁当复合者，谓从非子邑秦后二十九君，至秦孝公二年五
百岁，周显王致文武胙于秦孝公，复与之亲，是复合也。
<br>
<br>　　十七年霸王出焉者，谓从秦孝公三年至十九年，周显王致伯于秦孝公，是霸出也；
至惠王称王，王者出焉。然五百岁者，非子生秦侯已下二十八君，至孝公二年，合四百
八十六年，兼非子邑秦之后十四年，则五百岁矣。诸家解皆非也。
<br>
<br>　　注④集解晋灼曰：“汉注在陇西西县人先祠山下，形如种韭畦，畦各一土封。”
<br>
<br>　　索隐汉旧仪云：“祭人先于陇西西县人先山，山上皆有土人，山下有，埒如菜畦，
中各有一土封，故云。”三苍云：“，埒也。”</span>
<br>
<br>　　其后百二十岁而秦灭周，①周之九鼎入于秦。或曰宋太丘社亡，②而鼎没于泗水彭
城下。
<br>
<br>　　<span style="font-size:10.5pt;color:'004060'">注①集解徐广曰：“去太史儋言时百二十年。”
<br>
<br>　　注②集解尔雅曰：“右陵太丘。”索隐应劭云：“亡，沦入地也。”案：亡，社主
亡也。尔雅云“右陵太丘”。郭璞云“宋有太丘”。</span>
<br>
<br>　　其后百一十五年而秦并天下。
<br>
<br>　　秦始皇既并天下而帝，或曰：“黄帝得土德，黄龙地P见。①夏得木德，青龙止于
郊，草木畅茂。殷得金德，银自山溢。②周得火德，有赤乌之符。③今秦变周，水德之
时。昔秦文公出猎，获黑龙，此其水德之瑞。”于是秦更命河曰“德水”，以冬十月为
年首，色上黑，度以六为名，④音上大吕，事统上法。⑤
<br>
<br>　　<span style="font-size:10.5pt;color:'004060'">注①集解应劭曰：“P，丘蚓也。黄帝土德，故地见其神。蚓大五六围，长十余丈。”
韦昭曰：“黄者地色，P亦地物，故以为瑞。”索隐出吕氏春秋。音引。
<br>
<br>　　注②集解苏林曰：“流出也。”
<br>
<br>　　注③索隐中候及吕氏春秋皆云“有火自天止于王屋，流为赤乌，五至，以谷俱来”。
<br>
<br>　　注④正义张晏云：“水，北方，黑。水终数六，故以方六寸为符，六尺为步。”
<br>
<br>　　注⑤集解服虔曰：“政尚法令也。”瓒曰：“水阴，阴主刑杀，故尚法。”</span>
<br>
<br>　　即帝位三年，东巡郡县，祠驺峄山，①颂秦功业。于是征从齐鲁之儒生博士七十人，
至乎泰山下。诸儒生或议曰：“古者封禅为蒲车，②恶伤山之土石草木；埽地而祭，席
用{\，③言其易遵也。”始皇闻此议各乖异，难施用，由此绌儒生。而遂除车道，上
自泰山阳至巅，立石颂秦始皇帝德，明其得封也。从阴道下，禅于梁父。其礼颇采太祝
之祀雍上帝所用，而封藏皆秘之，世不得而记也。
<br>
<br>　　<span style="font-size:10.5pt;color:'004060'">注①索隐驺县之峄山。驺县本邾国，鲁穆公改作“邹”。从征记北岩有秦始皇所勒
铭。
<br>
<br>　　注②索隐谓蒲裹车轮，恶伤草木。
<br>
<br>　　注③集解应劭曰：“\，禾f也。去其皮以为席。”如淳曰：“{读曰租。*读曰戛。”
晋灼曰：“{，藉也。”索隐上音租，下音戛。周礼“祭祀供茅{”。说文云：“{，茅藉也。\，禾f去其皮，祭天以此。”</span>
<br>
<br>　　始皇之上泰山，中阪遇暴风雨，休于大树下。诸儒生既绌，不得与用于封事之礼，
闻始皇遇风雨，则讥之。
<br>
<br>　　于是始皇遂东游海上，行礼祠名山大川及八神，求M人羡门之属。八神将自古而有
之，或曰太公以来作之。齐所以为齐，以天齐也。①其祀绝莫知起时。八神：一曰天主，②祠天齐。天齐渊③水，居临南郊山下者。④二曰地主，祠泰山梁父。盖天好阴，祠之必于高山之下，小山之上，命曰“”；⑤地贵阳，祭之必于
泽中圜丘云。三曰兵主，祠蚩尤。蚩尤在东平陆监乡，⑥齐之西境也。四曰阴主，祠三
山。⑦五曰阳主，祠之罘。⑧六曰月主，祠之莱山。⑨皆在齐北，并勃海。七曰日主，
祠成山。成山斗入海，⑩最居齐东北隅，以迎日出云。八曰四时主，祠琅邪。⑾琅邪在
齐东方，盖岁之所始。皆各用一牢具祠，而巫祝所损益，币杂异焉。
<br>
<br>　　<span style="font-size:10.5pt;color:'004060'">注①集解苏林曰：“当天中央齐。”
<br>
<br>　　注②索隐谓主祠天。
<br>
<br>　　注③索隐顾氏案：解道彪齐记云“临城南有天齐泉，五泉并出，有异于常，言如
天之腹齐也”。
<br>
<br>　　注④索隐下下者。小颜云：“下下谓最下也。”
<br>
<br>　　注⑤集解徐广曰：“一云‘之下*(上)*命曰’。”索隐此之“一云”，与汉书
郊祀志文同也。
<br>
<br>　　注⑥集解徐广曰：“属东平郡。”索隐监音阚。韦昭云：“县名，属东平。”
<br>
<br>　　皇览云：“蚩尤在东平郡寿张县阚乡城中。”
<br>
<br>　　注⑦索隐小颜以为下所谓三神山。顾氏案：地理志东莱曲成有参山，即此三山也，
非海中三神山也。
<br>
<br>　　注⑧正义括地志云：“之罘山在莱州文登县西北九十里。”
<br>
<br>　　注⑨集解韦昭曰：“在夷莱长广县。”
<br>
<br>　　注⑩集解韦昭曰：“成山在东莱不夜，斗入海。不夜，古县名。”索隐不夜，县名，
属东莱。案：解道彪齐记云“不夜城盖古有日夜出见于境，故莱子立城以不夜为名”。
斗入海，谓斗绝曲入海也。
<br>
<br>　　注⑾索隐案：山海经云“琅邪台在勃海闲”。案：是山如台。地理志琅邪县有四时
祠也。</span>
<br>
<br>　　自齐威p宣①之时，驺子之徒②论着终始五德之运，③及秦帝而齐人奏之，故始皇
采用之。而宋毋忌p④正伯侨p⑤充尚p⑥羡门高⑦最后皆燕人，⑧为方M道，⑨形解
销化，⑩依于鬼神之事。驺衍以阴阳主运⑾显于诸侯，而燕齐海上之方士传其术不能通，
然则怪迂阿谀苟合之徒自此兴，不可胜数也。
<br>
<br>　　<span style="font-size:10.5pt;color:'004060'">注①索隐威王p宣王也。
<br>
<br>　　注②集解韦昭曰：“名衍。”
<br>
<br>　　注③集解如淳曰：“今其书有五德终始。五德各以所胜为行。秦谓周为火德，灭火
者水，故自谓水德。”
<br>
<br>　　注④索隐案：乐产引老子戒经云“月中仙人宋无忌”。白泽图云“火之精曰宋无忌”。
盖其人火仙也。
<br>
<br>　　注⑤索隐乐产案：马相如云“正伯侨，古仙人”。顾氏案：裴秀冀州记云“缑山仙
人庙者，昔有王乔，犍为武阳人，为柏人令，于此得仙，非王子乔也”。
<br>
<br>　　注⑥索隐无别所见。
<br>
<br>　　注⑦索隐案：秦始皇求羡门子高是也。
<br>
<br>　　注⑧索隐案：最后犹言甚后也。服虔说止有四人，是也。小颜云自宋无忌至最后凡
五人，刘伯庄亦同此说，非也。
<br>
<br>　　注⑨集解韦昭曰：“皆慕古人名效神仙者。”
<br>
<br>　　注⑩集解服虔曰：“尸解也。”张晏曰：“人老而解去，故骨如变化也。今山中有
龙骨，世人谓之龙解骨化去也。”
<br>
<br>　　注⑾集解如淳曰：“今其书有主运。五行相次转用事，随方面为服。”索隐案：主
运是邹子书篇名也。</span>
<br>
<br>　　自威p宣p燕昭使人入海求蓬莱p方丈p瀛洲。此三神山者，其傅在勃海中，①去
人不远；患且至，则船风引而去。盖尝有至者，诸M人及不死之药皆在焉。其物禽兽尽
白，而黄金银为宫阙。未至，望之如云；及到，三神山反居水下。临之，风辄引去，终
莫能至云。世主莫不甘心焉。②及至秦始皇并天下，至海上，则方士言之不可胜数。始
皇自以为至海上而恐不及矣，使人乃赍童男女入海求之。船交海中，皆以风为解，③曰
未能至，望见之焉。其明年，始皇复游海上，至琅邪，过恒山，从上党归。后三年，游
碣石，考入海方士，④从上郡归。后五年，始皇南至湘山，遂登会稽，并海上，冀遇海
中三神山之奇药。不得，还至沙丘崩。⑤
<br>
<br>　　<span style="font-size:10.5pt;color:'004060'">注①集解服虔曰：“傅音附。或曰其传书云尔。”瓒曰：“世人相传之。”
<br>
<br>　　注②索隐谓心甘羡也。
<br>
<br>　　注③索隐顾野王云：“皆自解说，遇风不至也。”
<br>
<br>　　注④集解服虔曰：“疑诈，故考之。”瓒曰：“考校其虚实也。”
<br>
<br>　　注⑤正义括地志云：“沙丘台在邢州平乡东北三十里。”</span>
<br>
<br>　　二世元年，东巡碣石，并海南，历泰山，至会稽，皆礼祠之，而刻勒始皇所立石书
旁，以章始皇之功德。①其秋，诸侯畔秦。三年而二世s死。
<br>
<br>　　<span style="font-size:10.5pt;color:'004060'">注①索隐小颜云：“今诸山皆有始皇所刻石及胡亥重刻，其文具存也。”</span>
<br>
<br>　　始皇封禅之后十二岁，秦亡。诸儒生疾秦焚诗书，诛J文学，百姓怨其法，天下畔
之，皆斗曰：“始皇上泰山，为暴风雨所击，不得封禅。”此岂所谓无其德而用事者邪？①
<br>
<br>　　<span style="font-size:10.5pt;color:'004060'">注①索隐即封禅书序云“盖有无其应而用事者矣”。此当有所本，太史公再引以为
说。</span>
<br>
<br>　　昔三代之*(君)**[居]*皆在河洛之闲，①故嵩高为中岳，而四岳各如其方，四渎咸
在山东。至秦称帝，都咸阳，则五岳p四渎皆并在东方。自五帝以至秦，轶兴轶衰，名
山大川或在诸侯，或在天子，其礼损益世殊，不可胜记。及秦并天下，令祠官所常奉天
地名山大川鬼神可得而序也。
<br>
<br>　　<span style="font-size:10.5pt;color:'004060'">注①正义世本云：“夏禹都阳城，避商均也。又都平阳，或在安邑，或在晋阳。”</span>
<br>
<br>　　帝王世纪云：“殷汤都亳，在梁，又都偃师，至盘庚徙河北，又徙偃师也。周文p
武都酆pz，至平王徙都河南。”案：三代之居皆在河洛之闲也。
<br>
<br>　　于是自ヒ远，①名山五，大川祠二。曰太室。太室，嵩高也。恒山，泰山，会稽，
湘山。②水曰济，曰淮。③春以脯酒为岁④祠，因泮冻，⑤秋涸冻，⑥冬塞⑦祷祠。其
牲用牛犊各一，牢具币各异。
<br>
<br>　　<span style="font-size:10.5pt;color:'004060'">注①索隐案：ゼ瘁派健６旁ぴ啤搬旁诤肱╀懦叵匚髂稀保即今之崤山是也。亦音豪。
<br>
<br>　　注②索隐相山。地理志在长沙。
<br>
<br>　　注③索隐案：风俗通云“济庙在临邑，淮庙在平氏也”。
<br>
<br>　　注④索隐为，于伪反。
<br>
<br>　　注⑤集解服虔曰：“解冻。”
<br>
<br>　　注⑥索引案：字林“涸，竭也，下各反”。小颜云“涸，读与‘冱’同。冱，凝也，
下故反。春则解，秋则凝”。
<br>
<br>　　注⑦索隐先代反，与“赛”同。赛，今报神福也。</span>
<br>
<br>　　自华以西，名山七，名川四。曰华山，①薄山。薄山者，衰山也。②岳山，③岐山，
④吴岳，⑤鸿，⑥渎山。渎山，蜀之汶山。⑦水曰河，祠临晋；⑧沔，祠汉中；⑨湫
渊，祠朝桑虎饨水，祠蜀。⑾亦春秋泮涸祷塞，如东方名山川；而牲牛犊牢具币各
异。而四大⑿鸿p岐p吴p岳，皆有尝禾。⒀
<br>
<br>　　<span style="font-size:10.5pt;color:'004060'">注①正义括地志云：“华山在华州华阴县南八里，古文以为敦物也。注云‘华p岳
本一山，当河水过而行，河神巨灵手荡蹋，开而为两，今迹在东首阳下，手掌在华
山，今呼为仙掌，河流于二山之闲也。开山图云巨灵胡者，偏得神仙之道，能造山川，
出江河也’。”
<br>
<br>　　注②集解徐广曰：“蒲阪县有襄山，或字误也。”索隐薄山者，襄山也。应劭云
“在潼关北十余里”。穆天子传云“自河首襄山”。郦元*[注]*水经云“薄山统目与襄
山不殊，在今芮城北，与中条山相连”。是薄p襄一山也。正义薄音白落反。衰音色眉
反。括地志云：“薄山亦名衰山，一名寸棘山，一名渠山，一名雷首山，一名独头山，
一名首阳山，一名吴山，一名条山，在陕州芮县城北十里。”此山西起雷山，东至吴阪，
凡十名，以州县分之，多在蒲州。今史文云“自华以西”，未详也。
<br>
<br>　　注③集解徐广曰：“武功县有大壶山，又有岳山。”
<br>
<br>　　注④索隐地理志在美阳县西北也。
<br>
<br>　　注⑤集解徐广曰：“在F也。”索隐徐广云在F。
<br>
<br>　　注⑥索隐黄帝臣大鸿葬雍，鸿盖因大鸿葬为名也。
<br>
<br>　　注⑦索隐地理志蜀郡湔氐道，愍山在西。郭璞注云“山在汶阳郡广阳县，一名渎山
也”。
<br>
<br>　　注⑧索隐韦昭云：“冯翊县。”地理志临晋有河水祠。正义即同州冯翊县，本汉临
晋县，故大荔，秦获之更名。括地志云“大河祠在同州朝邑县南三十里。
<br>
<br>　　山海经云‘冰夷，人面，乘两龙也’。太公金匮云‘冯修也’。龙鱼河图云‘河伯
姓吕，名公子，夫人姓冯名夷。河伯，字也。华阴潼乡堤首人水死，化为河伯’。应劭
云‘夷，冯夷，乃水仙也’。”
<br>
<br>　　注⑨索隐水经云“沔水出武都沮县”，注云“东南注汉。谓汉水”，故祠之汉中。
乐产云“汉女，汉神也”。
<br>
<br>　　注⑩集解苏林曰：“湫渊在安定朝上兀方四十里，停不流，冬夏不增减，不生草
木。音将蓼反。”索隐湫音子小反，又子由反，即龙之所处也。正义括地志云：“朝
湫祠在原州平高县东南二十里。湫谷水源出宁州安定县。”
<br>
<br>　　注⑾索隐案：风俗通云“江出S山，S山庙在江都”。地理志江都有江水祠。
<br>
<br>　　盖汉初祠之于源，后祠之于委也。又广雅云“江神谓之奇相”。江记云“帝女也，
卒为江神”。华阳国志云“蜀守李冰于彭门阙立江神祠三所”。汉旧仪云“祭四渎用三
正牲，沉圭，有车马绀盖也”。正义括地志云：“江渎祠在益州成都县南八里。秦并天
下，江水祠蜀。”
<br>
<br>　　注⑿索隐案：谓四山为大也。又尔雅云“山顶曰”，盖亦因鸿而为号也。
<br>
<br>　　注⒀集解孟康曰：“以新谷祭。”</span>
<br>
<br>　　陈宝节来祠。①其河加有尝醪。此皆在雍州之域，近天子之都，故加车一乘，骝驹
四。
<br>
<br>　　<span style="font-size:10.5pt;color:'004060'">注①集解服虔曰：“陈宝神应节来也。”</span>
<br>
<br>　　霸p产p①长水p②沣p③涝p④泾p渭皆非大川，以近咸阳，尽得比山川祠，而
无诸加。⑤
<br>
<br>　　<span style="font-size:10.5pt;color:'004060'">注①正义括地志云：“灞水，古滋水也，亦名蓝谷水，即秦岭水之下流，在雍州蓝
田县。核□荆溪狗枷之下流也，在雍州万年县。”
<br>
<br>　　注②索隐案：百官表有长水校尉。沈约宋书云“营近长水，因以为名”。水经云
“长水出白鹿原”，今之荆溪水是也。
<br>
<br>　　注③索隐十三州记：“沣水出县南。”正义括地志云：“沣水源在雍州长安县西
南山沣谷。”
<br>
<br>　　注④集解徐广曰：“音劳。”S案：汉书音义“水名，在县界”。
<br>
<br>　　注⑤集解韦昭曰：“无车□之属。”</span>
<br>
<br>　　Fp洛①二渊，②鸣泽p③蒲山p岳辽街属，④为小山川，亦皆岁祷塞泮涸祠，
礼不必同。
<br>
<br>　　<span style="font-size:10.5pt;color:'004060'">注①正义括地志云：“F水源出陇州F源县西南F山，东入渭。洛水源出庆州洛源
县白于山，南流入渭。”又云：“洛水，商州洛南县西岭山，东北流入河。”案：有二洛水，未知祠何者。
<br>
<br>　　注②正义地理志云二川源在庆州华池县西子午岭东，二川合，因名也。
<br>
<br>　　注③索隐案：服虔云“鸣泽，泽名，在涿郡遒县也”。正义括地志云：“鸣泽在幽
州范阳县西十五里。”案：遒县在易州涞水县北一里，故遒城是也。泽在遒南。
<br>
<br>　　注④集解徐广曰：“烈粝刃矸础！</span>
<br>
<br>　　而雍有日p月p参p辰p①南北斗p荧惑p太白p岁星p填星p*[辰星]*p二十八
宿p风伯p雨师p四海p九臣p十四臣p②诸布p③诸严p诸逑④之属，百有余庙。西
亦有数十祠。⑤于湖⑥有周天子祠。于下有天神。
<br>
<br>　　沣p橛姓衙鳗p⑦天子辟池。⑧于*(社)**[杜]*p亳⑨有三社主之祠p寿星祠；⑩
而雍菅庙亦有杜主。⑾杜主，故周之右将军，⑿其在秦中，最小鬼之神者。⒀各以岁时
奉祠。
<br>
<br>　　<span style="font-size:10.5pt;color:'004060'">注①索隐案：汉旧仪云“祭参p辰星于池阳谷口，夹道左右为坛也”。
<br>
<br>　　注②集解晋灼曰：“自此以下星至天渊玉女，凡二十六，小神不说。”索隐九臣，
十四臣，并不见其名数所出，故昔贤不论之也。
<br>
<br>　　注③索隐案：尔雅“祭星曰布”，或诸布是祭星之处。
<br>
<br>　　注④索隐逑亦未详，汉书作“遂”。
<br>
<br>　　注⑤索隐西即陇西之西县，秦之旧都，故有祠焉。
<br>
<br>　　注⑥索隐地理志湖县属京兆，有周天子祠二所。
<br>
<br>　　注⑦索隐案：乐产引河图云“荧惑星散为昭明”。
<br>
<br>　　注⑧索隐乐产云未闻。顾氏以为璧池即槌兀所谓“华阴平舒道逢使者，持璧以遗
槌鼐”，故曰璧池。今谓天子辟池，即周天子辟雍之地。故周文王都酆，武王都椋
既立灵台，则亦有辟雍耳。张衡亦以辟池为雍。
<br>
<br>　　注⑨集解韦昭曰：“亳音薄，汤所都。”瓒曰：“济阴薄县是。”索隐徐广云：“京兆杜县有亳亭，则‘社’字误，合作‘于杜亳’。且据文列于下皆是地邑，则杜是县。”案：秦宁公与亳王战，亳王奔戎，遂灭汤社。皇甫谧亦云“周桓王时自有亳
王号汤，非殷也”。而臣瓒以亳为成汤之邑，故云在济阴，非也。案：谓杜p亳二邑有三社主之祠也。
<br>
<br>　　注⑩索隐寿星，盖南极老人星也，见则天下理安，故祠之以祈福寿。正义角p亢在
辰为寿星。三月之时，万物始生建，于春气布养，各尽其性，不罹灾夭，故寿。
<br>
<br>　　注⑾集解李奇曰：“菅，茅也。”
<br>
<br>　　注⑿索隐案：地理志杜陵，故杜伯国，有杜主祠四。墨子云“周宣王杀杜伯不以罪，
后宣王田于圃，见杜伯执弓矢射，宣王伏|而死也”。正义括地志云：“杜祠，雍州长安县西南二十五里。”
<br>
<br>　　注⒀索隐谓其鬼虽小，而有神灵。</span>
<br>
<br>　　唯雍四①上帝为尊，其光景动人民唯陈宝。故雍四，春以为岁祷，因泮冻，秋
涸冻，冬塞祠，五月尝驹，及四仲之月*(祠若)*月祠，*[若]*陈宝节来一祠。春夏用U，
秋冬用骝。驹四匹，木禺龙②栾车③一驷，木禺车马一驷，各如其帝色。黄犊羔各四，
币各有数，皆生瘗埋，无俎豆之具。④三年一郊。秦以冬十月为岁首，故常以十月上
宿郊见，⑤通权火，⑥拜于咸阳之旁，而衣上白，其用如经祠云。⑦西p畦，祠如
其故，上不亲往。
<br>
<br>　　<span style="font-size:10.5pt;color:'004060'">注①索隐雍有五而言四者，顾氏以为兼下文“上帝”为五，非也。案：四，据
秦旧而言也。正义括地志云：“~p吴阳上下是。言秦用四祠上帝，青p黄p赤
p白最尊贵之也。”
<br>
<br>　　注②集解汉书音义曰：“禺，寄也，寄生龙形于木也。”索隐禺，一音寓，寄也。
寄龙形于木，寓*(鸟)*马亦然。一音偶，亦谓偶其形于木也。
<br>
<br>　　注③索隐谓车有铃，铃乃有栾和之节，故取名也。
<br>
<br>　　注④正义豆以木为之，受四升，高尺二寸，漆其中。大夫以上赤云气画，诸侯加象
饰口足，天子以玉饰之也。
<br>
<br>　　注⑤集解李奇曰：“宿犹斋戒也。”
<br>
<br>　　注⑥集解张晏曰：“权火，烽火也，状若井e皋矣。其法类称，故谓之权。欲令光
明远照通祀所也。汉祠五于雍，五里一烽火。”如淳曰：“权，举也。”
<br>
<br>　　注⑦集解服虔曰：“经，常也。”

</span></td>
  </tr>
<tr><td align=center><a href="index.htm"><span style="font-size:12pt; color: #2895C3; letter-spacing: 1px; line-height: 25px;">返&nbsp;&nbsp;回</span></a>&nbsp;&nbsp;&nbsp;&nbsp;<a href="028b.htm"><span style="font-size:12pt; color: #2895C3; letter-spacing: 1px; line-height: 25px;">待&nbsp;&nbsp;续</span></a></td></tr>
</table>
</center></div>
<div align="center"><center>
<table border=0 width=100% cellspacing=0 cellpadding=0>

<tr>
 <td  align='center'style="font-size: 11.5pt"><hr width="85%" size="1" 
 color="#CBE2EC"><a href="http://www.my285.com/">梦远书城(<font face="华文新魏">my285.com</font>)</a></td></tr></table>
</center></div>
<div align="center">
<script src="http://www.my285.com/41tf/gdx.js"></script>
<script src="http://www.my285.com/41tf/wd.js"></script></div>


<center><script src="../../41tf/WB.js"></script></center>
<script src="../../41tf/wdp.js"></script>
<script src="../../41tf/wdt.js"></script>
<div style='display:"none"'><script src="../../41tf/tj.js"></script></div>

</body>

<!-- Mirrored from www.my285.com/shishu/shiji/028.htm by HTTrack Website Copier/3.x [XR&CO'2007], Thu, 21 Mar 2013 03:59:19 GMT -->
</html>
