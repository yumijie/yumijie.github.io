<html>

<!-- Mirrored from www.my285.com/shishu/shiji/084.htm by HTTrack Website Copier/3.x [XR&CO'2007], Thu, 21 Mar 2013 04:00:05 GMT -->
<head>
<meta http-equiv="Content-Type" content="text/html; charset=gb2312">
<title>梦远书城_史记(集注本) </title>
<link rel="stylesheet" href="images/wyt.css">

</head>
<center><script src="http://www.my285.com/41tf/DH1.js"></script></center>
<table border="0" width="100%" cellspacing="0" cellpadding="0" background="../../41tf/bj1.gif">
<tr><td align="center">
<script src="../../41tf/DH0.js"></script></td></tr></table>
<center><script src="../../41tf/DH.js"></script></center>
<div align="center">
<script src="http://www.my285.com/41tf/dd.js"></script>
<script src="http://www.my285.com/41tf/gds.js"></script></div><body bgcolor="#f7f7e7" topmargin="2" leftmargin="0" rightmargin="0" 
bottommargin="0">

<div align="center"><img src="images/logo.gif" width="165" height="41"></div>
<div align="center"><hr color="#CBE2EC" width=85%></div>
<div align=center><table width=85%>
   <tr><td align=right style="font-size:12pt; color: #2895C3; letter-spacing: 1px; line-height: 25px;">卷八十四&nbsp;&nbsp;屈原贾生列传　第二十四
</span></td></tr></table></div><p>
<div align="center"><center>
<table border="0" width="85%">
  <tr>
    <td style="font-size:12pt; line-height: 150%;"><br>
<br>　　屈原者，名平，楚之同姓也。①为楚怀王左徒。②博闻强志，明于治乱，娴③于辞
令。入则与王图议国事，以出号令；出则接遇宾客，应对诸侯。王甚任之。
<br>
<br>　　<span style="font-size:10.5pt;color:'004060'">注①正义屈p景p昭皆楚之族。王逸云：“楚王始都是，生子瑕，受屈为卿，因以
为氏。”
<br>
<br>　　注②正义盖今*(在)*左右拾遗之类。
<br>
<br>　　注③集解史记音隐曰：“音闲”。</span>
<br>
<br>　　上官大夫与之同列，争宠而心害其能。怀王使屈原造为宪令，屈平属草f①未定。
上官大夫见而欲夺之，②屈平不与，因谗之曰：“王使屈平为令，莫不知，每一令出，
平伐其功，*(曰)*以为‘非我莫能为’也。”王怒而疏屈平。
<br>
<br>　　<span style="font-size:10.5pt;color:'004060'">注①索隐属音烛。草f谓创制宪令之本也。汉书作“草具”，崔浩谓发始造端也。
<br>
<br>　　注②正义王逸云上官靳尚。</span>
<br>
<br>　　屈平疾王听之不聪也，谗谄之蔽明也，邪曲之害公也，方正之不容也，故忧愁幽思
而作离骚。①离骚者，犹离忧也。夫天者，人之始也；父母者，人之本也。人穷则反本，
故劳苦倦极，未尝不呼天也；疾痛惨怛，②未尝不呼父母也。屈平正道直行，③竭忠尽
智以事其君，谗人闲之，可谓穷矣。信而见疑，忠而被谤，能无怨乎？屈平之作离骚，
盖自怨生也。国风好色而不淫，小雅怨诽而不乱。④若离骚者，可谓兼之矣。上称帝喾，
下道齐桓，中述汤武，以刺世事。明道德之广崇，治乱之条贯，靡不毕见。其文约，其
辞微，其志e，其行廉，其称文小而其指极大，举类迩而见义远。其志e，故其称物芳。
其行廉，故死而不容自疏。濯淖⑤污泥⑥之中，蝉蜕于浊秽，⑦以浮游尘埃之外，不获
世之滋垢，然⑧泥而不滓者也。⑨推此志也，虽与日月争光可也。⑩
<br>
<br>　　<span style="font-size:10.5pt;color:'004060'">注①索隐，亦作“骚”。按：楚词“”作“骚”，音素刀反。应劭云“离，遭
也；骚，忧也”。又离骚序云“离，别也；骚，愁也”。
<br>
<br>　　注②正义上七感反，下丁达反。惨，毒也。怛，痛也。
<br>
<br>　　注③正义寒孟反。
<br>
<br>　　注④正义诽，方畏反。
<br>
<br>　　注⑤索隐上音浊，下音闹。
<br>
<br>　　注⑥索隐上音乌故反，下音奴计反。
<br>
<br>　　注⑦正义蜕音税，去皮也，又他卧反。
<br>
<br>　　注⑧集解徐广曰：“，疏净之貌。”索隐音自若反。徐广云“疏净之貌”。
<br>
<br>　　注⑨索隐泥亦音涅，滓亦音淄，又并如字。
<br>
<br>　　注⑩正义言屈平之仕浊世，去其污垢，在尘埃之外。推此志意，虽与日月争其光明，
斯亦可矣。</span>
<br>
<br>　　屈平既绌，其后秦欲伐齐，齐与楚从亲，①惠王患之，乃令张仪详去秦，厚币委质
事楚，曰：“秦甚憎齐，齐与楚从亲，楚诚能绝齐，秦愿献商p于之地六百里。”楚怀
王贪而信张仪，遂绝齐，使使如秦受地。张仪诈之曰：“仪与王约六里，不闻六百里。”
楚使怒去，归告怀王。怀王怒，大兴师伐秦。秦发兵击之，大破楚师于丹p淅，②斩首
八万，虏楚将屈<img src="images/005a.bmp">，③遂取楚之汉中地。④怀王乃悉发国中兵以深入击秦，战于蓝田。
魏闻之，袭楚至邓。⑤楚兵惧，自秦归。而齐竟怒不救楚，楚大困。
<br>
<br>　　<span style="font-size:10.5pt;color:'004060'">注①正义上足松反。
<br>
<br>　　注②索隐二水名。谓于丹水之北，淅水之南。丹水p淅水皆县名，在弘农，所谓丹
阳p淅。正义丹阳，今枝江故城。
<br>
<br>　　注③索隐屈，姓。<img src="images/005a.bmp">，名，音盖也。
<br>
<br>　　注④索隐徐广曰：“楚怀王十六年，张仪来相；十七年，秦败屈<img src="images/005a.bmp">。”正义梁州。
<br>
<br>　　注⑤索隐按：此邓在汉水之北，故邓侯城也。</span>
<br>
<br>　　明年，秦割汉中地与楚以和。楚王曰：“不愿得地，愿得张仪而甘心焉。”张仪闻，
乃曰：“以一仪而当汉中地，臣请往如楚。”如楚，又因厚币用事者臣靳尚，而设诡辩
于怀王之宠姬郑袖。怀王竟听郑袖，复释去张仪。是时屈平既疏，不复在位，使于齐，
顾反，谏怀王曰：“何不杀张仪？”怀王悔，追张仪不及。①
<br>
<br>　　<span style="font-size:10.5pt;color:'004060'">注①索隐按：张仪传无此语也。</span>
<br>
<br>　　其后诸侯共击楚，大破之，杀其将唐t。①
<br>
<br>　　<span style="font-size:10.5pt;color:'004060'">注①集解徐广曰：“二十八年败唐t也。”正义t，莫葛反。</span>
<br>
<br>　　时秦昭王与楚婚，欲与怀王会。怀王欲行，屈平曰：“秦虎狼之国，不可信，不如
毋行。”①怀王稚子子兰劝王行：“柰何绝秦欢！”怀王卒行。入武关，秦伏兵绝其后，
因留怀王，②以求割地。怀王怒，不听。亡走赵，赵不内。复之秦，竟死于秦而归葬。
<br>
<br>　　<span style="font-size:10.5pt;color:'004060'">注①索隐按：楚世家昭睢有此言，盖二人同谏王，故彼此各随录之也。
<br>
<br>　　注②集解徐广曰：“三十年入秦。”</span>
<br>
<br>　　长子顷襄王立，①以其弟子兰为令尹。楚人既咎子兰以劝怀王入秦而不反也。
<br>
<br>　　<span style="font-size:10.5pt;color:'004060'">注①索隐名横。</span>
<br>
<br>　　屈平既嫉之，虽放流，C顾楚国，系心怀王，不忘欲反，冀幸君之一悟，俗之一改
也。其存君兴国而欲反复之，一篇之中三致志焉。然终无可柰何，故不可以反，卒以此
见怀王之终不悟也。人君无愚智贤不肖，①莫不欲求忠以自为，举贤以自佐，然亡国破
家相随属，而圣君治国累世而不见者，其所谓忠者不忠，而所谓贤者不贤也。怀王以不
知忠臣之分，故内惑于郑袖，外欺于张仪，疏屈平而信上官大夫p令尹子兰。兵挫地削，
亡其六郡，身客死于秦，为天下笑。
<br>
<br>　　此不知人之祸也。易曰：“井泄不食，②为我心恻，③可以汲。④王明，并受其福。”
⑤王之不明，岂足福哉！⑥
<br>
<br>　　<span style="font-size:10.5pt;color:'004060'">注①索隐此已下太史公伤怀王之不任贤，信谗而不能反国之论也。
<br>
<br>　　注②集解向秀曰：“泄者，浚治去泥浊也。”索隐向秀字子期，晋人，注易。
<br>
<br>　　注③集解张[曰：“可为恻然，伤道未行也。”索隐张[亦晋人，注易也。
<br>
<br>　　注④索隐按：京房易章句言“我道可汲而用也”。
<br>
<br>　　注⑤集解易象曰：“求王明受福也。”索隐按：京房章句曰“上有明王，汲我道而
用之，天下并受其福，故曰‘王明并受其福’也。”
<br>
<br>　　注⑥集解徐广曰：“一云‘不足福’。”正义言楚王不明忠臣，岂足受福，故屈原
怀沙自沉。</span>
<br>
<br>　　令尹子兰闻之大怒，卒使上官大夫短屈原于顷襄王，顷襄王怒而迁之。①
<br>
<br>　　<span style="font-size:10.5pt;color:'004060'">注①集解离骚序曰：“迁于江南。”</span>
<br>
<br>　　屈原至于江滨，被发行吟泽畔。颜色憔悴，形容枯槁。渔父①见而问之曰：“子非
三闾大夫欤？②何故而至此？”屈原曰：“举世混浊而我独清，人皆醉而我独醒，是
以见放。”渔父曰：“夫圣人者，不凝滞于物而能与世推移。举世混浊，何不随其流③
而扬其波？人皆醉，何不J其糟而啜其r？何故怀瑾握瑜④而自令见放为？”屈原曰：
“吾闻之，新沐者必弹冠，新浴者必振衣，人又谁能以身之察察，⑤受物之汶汶者乎！
⑥宁赴常流⑦而葬乎江鱼腹中耳，又安能以之白而蒙世俗之温蠖乎！”⑧
<br>
<br>　　<span style="font-size:10.5pt;color:'004060'">注①索隐音甫。
<br>
<br>　　注②集解离骚序曰：“三闾之职，掌王族三姓，曰昭p屈p景，序其谱属，率其贤
良，以厉国士。”
<br>
<br>　　注③索隐按：楚词作“滑其泥”。
<br>
<br>　　注④索隐按：楚词此“怀瑾握瑜”作“深思高举”也。
<br>
<br>　　注⑤集解王逸曰：“己静e。”
<br>
<br>　　注⑥集解王逸曰：“蒙垢□。”索隐汶汶者，音闵。汶汶犹昏暗也。
<br>
<br>　　注⑦索隐常流犹长流也。
<br>
<br>　　注⑧索隐蠖音乌廓反。温蠖犹阜摺３词作“蒙世之尘埃哉”。</span>
<br>
<br>　　乃作怀沙之赋。①其辞曰：
<br>
<br>　　<span style="font-size:10.5pt;color:'004060'">注①索隐按：楚词九怀曰“怀沙砾以自沉”，此其义也。</span>
<br>
<br>　　陶陶孟夏兮，草木莽莽。①伤怀永哀兮，汩徂南土。②兮窈窈，③孔静幽墨。④
冤结纡轸兮，离愍之长鞠；⑤抚情志兮，a诎以自抑。
<br>
<br>　　<span style="font-size:10.5pt;color:'004060'">注①集解王逸曰：“陶陶，盛阳貌。莽莽，盛茂貌。”索隐音姥。正义莫古反。
<br>
<br>　　注②集解王逸曰：“汩，行貌。”索隐王师叔曰：“汩，行貌也。”方言曰：“谓
疾行也。”
<br>
<br>　　注③集解徐广曰：“，眩也。”索隐音舜。徐氏云：“音眩。窈音乌鸟反。”
<br>
<br>　　注④集解王逸曰：“孔，甚也。墨，无声也。”正义孔，甚。墨，无声。言江南山
高泽深，视之；野甚清净，叹无人声。
<br>
<br>　　注⑤集解王逸曰：“鞠，穷。纡，屈也。轸，痛也。愍，病也。”索隐离愍。愍，病。鞠，穷。</span>
<br>
<br>　　\方以为圜兮，常度未替；①易初本由兮，君子所鄙。②章画职墨兮，前度未改；
③内直质重兮，大人所盛。④巧匠不圪猓孰察其揆正？玄文幽处兮，蒙谓之不章；⑤
离娄微睇兮，瞽以为无明。⑥变白而为黑兮，倒上以为下。⑦凤皇在@兮，⑧鸡雉翔舞。
⑨同糅玉石兮，一而相量。⑩夫党人之鄙妒兮，羌不知吾所臧。⑾
<br>
<br>　　<span style="font-size:10.5pt;color:'004060'">注①集解王逸曰：“\，削；度，法；替，废也。言人\削方木，欲以为圆，其常
法度尚未废也。”索隐\音五官反。谓刻刳方木以为圆，其常法度尚未废。
<br>
<br>　　注②集解王逸曰：“由，道也。”正义本，常也。鄙，耻也。言人遭世不道，变易
初行，违离光道，君子所鄙。
<br>
<br>　　注③集解王逸曰：“章，明也。度，法也。言工明于所画，念其绳墨，修前人之法，
不易其道，则曲木直而恶木好。”索隐章，明也。画，计画也。楚词“职”作“志”。
志，念也。余如注所解。
<br>
<br>　　注④集解王逸曰：“言人质性敦厚，心志正直，行无过失，则大人君子所盛美也。”
<br>
<br>　　注⑤集解王逸曰：“玄，黑也。蒙，盲者也。诗云‘蒙瞍奏公’。章，明也。”
<br>
<br>　　注⑥集解王逸曰：“离娄，古明视者也。瞽，盲也。”正义睇，田帝反，眄也。
<br>
<br>　　注⑦索隐音户。
<br>
<br>　　注⑧集解徐广曰：“@，一作‘郊’。”S案：王逸曰“@，笼落也”。索隐@音
奴，又女加反。徐云一作“郊”。按：笼落谓藤萝之相笼络。正义应瑞图云：“黄帝问天老曰：‘凤鸟何如？’天老曰：‘鸿前而麟后，蛇颈而鱼尾，龙文而龟身，燕嵌□喙，首戴德，颈揭义，背负仁，心入信，翼俟顺，足履正，尾系武，小音
金，大音鼓，延颈奋翼，五色备举。’”注⑨索隐楚词“雉”作“鹜”。
<br>
<br>　　注⑩集解王逸曰：“忠佞不异。”
<br>
<br>　　注⑾集解王逸曰：“莫昭我之善意。”索隐按：王师叔云“羌，楚人语辞”。</span>
<br>
<br>　　言卿何为也。正义羌音强。
<br>
<br>　　任重载盛兮，陷滞而不济；①怀瑾握瑜兮，穷不得余所示。②邑犬k吠兮，吠所怪
也；诽骏疑桀兮，固庸态也。③文质疏内兮，不知吾之异采；④材朴委积兮，莫知余
之所有。重仁袭义兮，谨厚以为丰；⑤重华不可牾兮，⑥孰知余之从容！古固有不并兮，
岂知其故也？⑦汤禹久远兮，邈不可慕也。惩违改忿兮，抑心而自强；离愍而不迁兮，
愿志之有象。⑧进路北次兮，⑨日昧昧其将暮；含忧虞哀兮，⑩限之以大故。⑾
<br>
<br>　　<span style="font-size:10.5pt;color:'004060'">注①集解王逸曰：“言己才力盛壮，可任用重载，而身陷没沉滞，不得成其本志也。”
<br>
<br>　　注②集解王逸曰：“示，语也。”
<br>
<br>　　注③集解王逸曰：“千人才为俊，一国高为桀也。庸，贱之人也。”索隐按：尹文子云“千人曰俊，万人曰桀”。今乃诽俊疑杰，固是庸人之态也。
<br>
<br>　　注④集解徐广曰：“异，一作‘奥’。”S案：王逸曰“采，文采也”。
<br>
<br>　　注⑤集解王逸曰：“重，累也。袭，及也。”
<br>
<br>　　注⑥集解王逸曰：“牾，逢也。”索隐楚词“牾”作“胪”，并吴故反。王师叔云
“牾，逢也”。
<br>
<br>　　注⑦索隐楚词作“莫知其何故”。
<br>
<br>　　注⑧集解王逸曰：“象，法也。”
<br>
<br>　　注⑨正义北次将就。
<br>
<br>　　注⑩索隐楚词作“舒忧娱哀”。娱音虞。娱者，乐也。
<br>
<br>　　注⑾集解王逸曰：“娱，乐也。大故谓死亡也。”</span>
<br>
<br>　　乱曰：①浩浩沅p湘兮，②分流汨兮。③修路幽拂兮，④道远忽兮。曾恒悲兮，永叹慨兮。世既莫吾知兮，人心不可谓兮。⑤怀情抱质兮，独无匹兮。伯乐既殁兮，骥将焉程兮？⑥人生禀命兮，各有所错兮。⑦定心广志，余何畏惧兮？
⑧曾伤爰哀，永叹喟兮。⑨世溷不吾知，心不可谓兮。知死不可让兮，愿勿爱兮。明以
告君子兮，吾将以为类兮。⑩
<br>
<br>　　<span style="font-size:10.5pt;color:'004060'">注①索隐王师叔曰：“乱者，理也。所以发理辞指，撮总其要，而重理前意也。”
<br>
<br>　　注②索隐二水名。按：地理志湘水出零陵阳海山，北入江。沅□湘之后流也。
<br>
<br>　　注③集解王逸：“汨，流也。”
<br>
<br>　　注④索隐楚词作“幽蔽”也。
<br>
<br>　　注⑤集解王逸曰：“谓犹说也。”索隐楚词无“曾”已下二十一字。
<br>
<br>　　注⑥集解王逸曰：“程，量也。”
<br>
<br>　　注⑦集解王逸曰：“错，安也。”
<br>
<br>　　注⑧索隐楚词“余”并作“余”。
<br>
<br>　　注⑨集解王逸曰：“喟，息也。”
<br>
<br>　　注⑩集解王逸曰：“类，法也。”正义按：类，例也。以为忠臣不事乱君之例。</span>
<br>
<br>　　于是怀石遂自*(投)**[沉]*汨罗以死。①
<br>
<br>　　<span style="font-size:10.5pt;color:'004060'">注①集解应劭曰：“汨水在罗，故曰汨罗也。”索隐汨水在罗，故曰汨罗。地理志
长沙有罗县，罗子之所徙。荆州记“罗县北带汨水”。汨音觅也。正义故罗县城在岳州
湘阴县东北六十里。春秋时罗子国，秦置长沙郡而为县也。按：县北有汨水及屈原庙。
续齐谐记云：“屈原以五月五日投汨罗而死，楚人哀之，每于此日以竹筒贮米投水祭之。
汉建武中，长沙区回白日忽见一人，自称三闾大夫。谓回曰：‘闻君常见祭，甚善。但
常年所遗，并为蛟龙所窃，今若有惠，可以练树叶塞上，以五色丝转缚之，此物蛟龙所
惮。’回依其言。世人五月五日作，并带五色丝及练叶，皆汨罗之遗风。”</span>
<br>
<br>　　屈原既死之后，楚有宋玉p唐勒p景差①之徒者，皆好辞而以赋见称；然皆祖屈原
之从容辞令，终莫敢直谏。其后楚日以削，数十年竟为秦所灭。
<br>
<br>　　<span style="font-size:10.5pt;color:'004060'">注①集解徐广曰：“或作‘庆’。”索隐按：杨子法言及汉书古今人表皆作“景”，
今作“差”是字省耳。又按：徐p裴p邹三家皆无音，是读如字也。</span>
<br>
<br>　　自屈原沉汨罗后百有余年，汉有贾生，为长沙王太傅，过湘水，投书以吊屈原。
<br>
<br>　　贾生名谊，①雒阳人也。年十八，以能诵诗属书闻于郡中。吴廷尉为河南守，闻其
秀才，②召置门下，甚幸爱。孝文皇帝初立，闻河南守吴公③治平为天下第一，故与李
斯同邑而常学事焉，乃征为廷尉。廷尉乃言贾生年少，颇通诸子百家之书。文帝召以为
博士。
<br>
<br>　　<span style="font-size:10.5pt;color:'004060'">注①索隐名义。汉书并作“谊”也。
<br>
<br>　　注②正义颜云：“秀，美也。”应劭云：“避光武讳改‘茂才’也。”
<br>
<br>　　注③索隐按：吴，姓也。史失名，故称公。</span>
<br>
<br>　　是时贾生年二十余，最为少。每诏令议下，诸老先生不能言，贾生尽为之对，人人
各如其意所欲出。诸生于是乃以为能，不及也。孝文帝说之，超迁，一岁中至太中大夫。
<br>
<br>　　贾生以为汉兴至孝文二十余年，天下和洽，而固当改正朔，易服色，法制度，定官
名，兴礼乐，乃悉草具其事仪法，色尚黄，数用五，①为官名，悉更秦之法。孝文帝初
即位，谦让未遑也。诸律令所更定，及列侯悉就国，其说皆自贾生发之。于是天子议以
为贾生任公卿之位。绛p灌p东阳侯p冯敬之属尽害之，②乃短贾生曰：“雒阳之人，
年少初学，专欲擅权，纷乱诸事。”于是天子后亦疏之，不用其议，乃以贾生为长沙王
太傅。
<br>
<br>　　<span style="font-size:10.5pt;color:'004060'">注①正义汉文帝时黄龙见成纪，故改为土也。
<br>
<br>　　注②正义绛p灌，周勃p灌婴也。东阳侯，张相如。冯敬时为御史大夫。</span>
<br>
<br>　　贾生既辞往行，闻长沙卑湿，自以寿不得长，又以适去，①意不自得。及渡湘水，
为赋以吊屈原。其辞曰：
<br>
<br>　　<span style="font-size:10.5pt;color:'004060'">注①集解徐广曰：“适，竹革反。”韦昭曰：“谪，谴也。”索隐韦昭云：“适，
谴也。”字林云：“丈□反。”</span>
<br>
<br>　　共承嘉惠兮，①俟罪长沙。侧闻屈原兮，自沉汨罗。造托②湘流兮，敬吊先生。遭
世罔极兮，乃陨厥身。呜呼哀哉，逢时不祥！鸾凤伏窜兮，③鸱枭鬏翔。`茸尊显兮，
④谗谀得志；贤圣逆曳兮，方正倒植。⑤世谓伯夷贪兮，谓盗跖廉；⑥莫邪为顿兮，⑦
铅刀为。⑧于嗟兮，生之无故！⑨斡弃周鼎兮宝康瓠，⑩腾驾罢牛兮骖蹇驴，⑾骥垂两耳兮服盐车。⑿章甫荐屦兮，⒀渐不可久；⒁嗟苦先生兮，独离此咎！⒂
<br>
<br>　　<span style="font-size:10.5pt;color:'004060'">注①集解张晏曰：“恭，敬也。”
<br>
<br>　　注②索隐造音七到反。
<br>
<br>　　注③索隐窜音如字，又七外反。
<br>
<br>　　注④索隐`音天腊反。茸音而陇反。案：应劭p胡广云“`茸不才之人，无六翮鬏
翔之用而反尊贵”。字林曰“`茸，不肖之人”。
<br>
<br>　　注⑤索隐胡广云：“逆曳，不得顺随道而行也。倒植，贤不肖颠倒易位也。”
<br>
<br>　　注⑥索隐案：汉书作“随p夷溷兮跖pF廉”，一句皆兼两人。随，卞随也。夷，伯夷也。跖，盗跖也。F，庄F也。
<br>
<br>　　注⑦集解应劭曰：“莫邪，吴大夫也，作宝剑，因以冠名。”瓒曰：“许慎曰莫邪，
大戟也。”索隐应劭曰：“莫邪，吴大夫也。作宝剑，因名焉。”吴越春秋曰：“吴王
使干将造剑二枚，一曰干将，二曰莫邪。”莫邪p干将，剑名也。顿，钝也。
<br>
<br>　　注⑧集解徐广曰：“思廉反。”S案：汉书音义曰“谓利”。索隐铅者，锡也。
，利也，音纤。言其暗惑也。
<br>
<br>　　注⑨集解应劭曰：“，不自得意。”瓒曰：“生谓屈原也。”
<br>
<br>　　注⑩集解如淳曰：“斡，转也。尔雅曰‘康瓠谓之P’，大瓠也。”应劭曰：“康，容也。斡音`。`，转也。一曰康，空也。”索隐斡，转也，乌活反。尔雅云“康瓠谓之P”。P音丘列反。李巡云“康谓大瓠也”。康，空也。晋灼云
“斡，古‘管’字也”。
<br>
<br>　　注⑾正义罢音皮。
<br>
<br>　　注⑿索隐战国策曰：“夫骥服盐车上太山中阪，迁延负辕不能上，伯乐下车哭之也。”
<br>
<br>　　注⒀集解应劭曰：“章甫，殷冠也。”
<br>
<br>　　注⒁集解刘向别录曰：“因以自谕自恨也。”
<br>
<br>　　注⒂集解应劭曰：“嗟，咨嗟。苦，劳苦。言屈原遇此难也。”</span>
<br>
<br>　　讯曰：①已矣，国其莫我知，独堙郁兮②其谁语？凤漂漂其高r③兮，夫固自缩而
远去。④袭九渊之神龙兮，⑤^⑥深潜以自珍。⑦弥融<img src="images/084a.bmp">⑧以隐处兮，⑨夫岂从蚁与蛭
P？⑩所贵圣人之神德兮，远浊世而自藏。
<br>
<br>　　使骐骥可得系羁兮，岂云异夫犬羊！⑾般纷纷其离此尤兮，⑿亦夫子之辜也！⒀l
九州⒁而相君兮，何必怀此都也？凤皇翔于千仞之上兮，览辉而下之；⒂见细德之险
*(微)**[征]*兮，摇增翮⒃逝而去之。⒄彼寻常之污渎兮，⒅岂能容吞舟之鱼！横江湖
之@钎兮，⒆固将制于蚁蝼。⒇
<br>
<br>　　<span style="font-size:10.5pt;color:'004060'">注①集解李奇曰：“讯，告也。”张晏曰：“讯，离骚下章乱辞也。”索隐谇曰。
李奇曰：“谇，告也，音信。”张晏曰：“讯，离骚下章谇乱也。”刘伯庄音素对反。
讯犹宣也，重宣其意。周成p师古音碎也。
<br>
<br>　　注②索隐汉书作“壹郁”，意亦通。
<br>
<br>　　注③索隐音逝也。
<br>
<br>　　注④索隐缩，汉书作“引”也。
<br>
<br>　　注⑤集解邓展曰：“袭，重也。”或曰袭，覆也，犹言察也。索隐袭，复也。
<br>
<br>　　庄子曰“千金之珠必在九重之渊，而骊龙颔下”，故云“九渊之神龙”也。
<br>
<br>　　注⑥集解徐广曰：“亡笔反。”
<br>
<br>　　注⑦集解徐广曰：“^，潜藏也。”索隐张晏曰：“^，潜藏也。音密，又音勿也。”
<br>
<br>　　注⑧集解徐广曰：“一云‘临獭’。”
<br>
<br>　　注⑨集解徐广曰：“一本云‘弥蝎 ~以隐处’也。”索隐汉书作“临獭”，徐广
又一本作“弥蝎 ~以隐处”，盖总三本不同也。案：苏林云“烈裘妗薄Ｓ劭云“粒
背也。獭，水虫，害鱼者。以言背恶从善也”。郭璞注尔雅云“似凫，江东谓之鱼”。
正义顾野王云：“弥，远也。融，明也。 ~，光也。”没深藏以自珍，弥远明光以隐处
也。
<br>
<br>　　注⑩集解汉书“蚁”字作“虾”。韦昭曰：“虾，虾[也。蛭，水虫。P，丘P也。”
索隐蚁音蚁。汉书作“虾”。言寥痪于獭，况从虾与蛭P也。蛭音质。P音引也。
正义言宁投水合神龙，岂陆葬从蚁与蛭蚓。
<br>
<br>　　注⑾正义使骐骥可得系缚羁绊，则与犬羊无异。责屈原不去浊世以藏隐。骐文如綦也。骥，千里马。
<br>
<br>　　注⑿集解苏林曰：“般音盘。”孟康曰：“般音班。”或曰盘桓不去，纷纷构谗意
也。索隐般音班，又音盘，盘桓也。纷纷犹藉藉，构谗之意也。尤谓怨咎也。
<br>
<br>　　注⒀索隐汉书“辜”作“故”。夫子谓屈原也。李奇曰：“亦夫子不如麟凤翔逝之
故，罹此咎也。”
<br>
<br>　　注⒁索隐l，丑知反，谓历观也。汉书作“历九州”。
<br>
<br>　　注⒂索隐案：言凤皇翔，见人君有德乃下。故礼曰“德辉动乎内”是也。
<br>
<br>　　注⒃集解徐广曰：“一云‘遥增击’也。”
<br>
<br>　　注⒄正义摇，动也。增，加也。言见细德之人，又有险难微起，则合加动羽翮，远
逝而去之。
<br>
<br>　　注⒅集解应劭曰：“八尺曰寻，倍寻曰常。”索隐音乌独二音。污，潢污；渎，小渠也。
<br>
<br>　　注⒆集解如淳曰：“大鱼也。”瓒曰：“钎鱼无鳞，口近腹下。”
<br>
<br>　　注⒇索隐庄子云庚桑楚谓弟子曰“吞舟之鱼，荡而失水，则蝼蚁能制之”。战国策齐人说靖郭君亦同。案：以此喻小国暗主不容忠臣，而为谗贼小臣之所见害。</span>
<br>
<br>　　贾生为长沙王太傅①三年，有^飞入贾生舍，止于坐隅。楚人命^曰“服”。②贾生既以适居长沙，长沙卑湿，自以为寿不得长，伤悼之，乃为赋以自广。③其辞曰：
<br>
<br>　　<span style="font-size:10.5pt;color:'004060'">注①索隐为长沙傅。案：谊为傅是吴芮之玄孙产袭长沙王之时也，非景帝之子长沙
王发也。荆州记“长沙城西北隅有贾谊宅及谊石a在矣”。正义汉文帝年表云吴芮之玄
孙差袭长沙王也。傅为长沙靖王差之二年也。括地志云：“吴芮故城在潭州长沙县东南
三百里。贾谊宅在县南三十步。湘水记云‘谊宅中有一井，谊所穿，极小而深，上敛下
大，其状如壶。傍有一局石a，容一人坐，形流古制，相承云谊所坐’。”
<br>
<br>　　注②集解晋灼曰：“异物志有山^，体有文色，土俗因形名之曰服。不能远飞，行
不出域。”索隐案：邓展云“似鹊而大”。晋灼云“巴蜀异物志有鸟*[如]*小□，体有
文色，土俗因形名之曰服。不能远飞，行不出域”。荆州记云“巫县有鸟如雌□，其名
为^，楚人谓之服”。吴录云“服，黑色，鸣自呼。”
<br>
<br>　　注③索隐案：姚氏云“广犹宽也”。</span>
<br>
<br>　　单阏之岁兮，①四月孟夏，庚子日施兮，服集予舍，②止于坐隅，貌甚闲暇。异物
来集兮，私怪其故，发书占之兮，k言其度。③曰“野鸟入处兮，主人将去”。请问于
服兮：④“予去何之？吉乎告我，凶言其。⑤淹数之度兮，语予其期。”⑥服乃叹息，
举首奋翼，口不能言，请对以意。⑦
<br>
<br>　　<span style="font-size:10.5pt;color:'004060'">注①集解徐广曰：“岁在卯曰单阏。文帝六年岁在丁卯。”索隐尔雅云“岁在卯曰
单阏”。李巡云“单阏，起也，阳气推万物而起，故曰单阏”。孙炎本作“蝉焉”。蝉
犹伸也。正义阏，乌葛反。
<br>
<br>　　注②集解徐广曰：“施，一作‘斜’。”索隐施音移。施犹西斜也。汉书作“斜”
也。
<br>
<br>　　注③索隐汉书作“谶”。案：说文云“谶，验言也”。今此“k”盖杂k辞云然。
正义发策数之书，占其度验。
<br>
<br>　　注④索隐于，于也。汉书本有作“子服”者，小颜云“子，加美辞也”。
<br>
<br>　　注⑤正义音灾。
<br>
<br>　　注⑥集解徐广曰：“数，速也。”
<br>
<br>　　注⑦索隐协音臆也。正义协韵音忆。</span>
<br>
<br>　　万物变化兮，固无休息。斡流而迁兮，①或推而还。形气转续兮，变化而嬗。②^穆无穷兮，③胡可胜言！祸兮福所倚，④福兮祸所伏；⑤忧喜聚门兮，吉凶同域。⑥彼吴强大兮，夫差以败；越栖会稽兮，句践霸世。斯游遂成兮，卒被五刑；⑦傅
说胥靡兮，⑧乃相武丁。夫祸之与福兮，何异纠g。⑨命不可说兮，孰知其极？水激则
旱兮，矢激则远。⑩万物回薄兮，振荡相转。云蒸雨降兮，错缪相纷。大专盘物兮，⑾
t轧无垠。⑿天不可与虑兮，⒀道不可与谋。迟数有命兮，恶识其时？
<br>
<br>　　<span style="font-size:10.5pt;color:'004060'">注①索隐斡音乌活反。斡，转也。
<br>
<br>　　注②集解服虔曰：“嬗音如蝉，谓变蜕也。”或曰蝉蔓相连也。索隐韦昭云：“而，如也。如蝉之蜕化也。”苏林云：“嬗音蝉，谓其相传与也。”
<br>
<br>　　注③索隐汉书“无穷”作“无闲”。^音密，又音昧。^穆，深微之貌。以言其理
深微，不可尽言也。正义^音勿。
<br>
<br>　　注④正义于牺反，依也。
<br>
<br>　　注⑤索隐此老子之言。然“祸”字古作“V”。案：倚者，立身也。伏，下身也。
以言祸福递来，犹如倚伏也。
<br>
<br>　　注⑥正义言祸福相因，吉凶不定。
<br>
<br>　　注⑦集解韦昭曰：“斯，李斯也。”
<br>
<br>　　注⑧集解徐广曰：“腐刑也。”索隐徐广云：“胥靡，腐刑也。”晋灼云：“胥，
相也。靡，随也。古者相随坐轻刑之名。”墨子云“傅说衣褐带索，佣筑于傅岩”。傅
岩在河东太阳县。又夏靖书云“猗氏六十里黄河西岸吴阪下，便得隐穴，是说所潜身处
也”。
<br>
<br>　　注⑨集解应劭曰：“福祸相为表里，如纠g绳索相附会也。”瓒曰：“纠，绞也。
g，索也。”索隐韦昭云：“g，徽也。”又通俗文云：“合绳曰纠。”字林云：“g
三合绳也，音墨。”纠音九。
<br>
<br>　　注⑩索隐此乃淮南子及i冠子文也。彼作“水激则悍”。而吕氏春秋作“疾”，以
言水激疾则去疾，不能浸润；矢激疾则去远也。说文“旱”与“悍”同音，以言水矢流
飞，本以无碍为通利，今遇物触之，则激怒，更劲疾而远悍，犹人或因祸致福，倚伏无
常也。
<br>
<br>　　注⑾集解汉书“专”字作“钧”。如淳曰：“陶者作器于钧上，此以造化为大钧。”
索隐汉书云“大钧播物”，此“专”读曰“钧”。盘犹转也，与播义同。
<br>
<br>　　如淳云：“陶者作器于钧上，以造化为大钧也。”虞喜志林云：“大钧造化之神，
钧陶万物，品授k形者也。”案：上邹阳传注云“陶家名模下圆转者为钧，言其能制器
大小，以比之于天”。
<br>
<br>　　注⑿集解应劭曰：“其气t轧，非有限齐也。”t音若。央轧音若乙。索隐tL无
垠，应劭云：“其气tL，非有限齐也。”案：无垠谓无有际畔也。说文云“垠，圻也”。
郭璞注方言云“tL者，不测也”。王逸注楚词云“tL，云雾气昧也”。正义t，乌
郎反。轧，于点反。
<br>
<br>　　注⒀索隐与音预也。</span>
<br>
<br>　　且夫天地为炉兮，造化为工；①阴阳为炭兮，万物为铜。②合散消息兮，安有常则；
③千变万化兮，未始有极。④忽然为人兮，何足控抟；⑤化为异物兮，⑥又何足患！⑦
小知自私兮，贱彼贵我；⑧通人大观兮，物无不可。⑨贪夫徇财兮，烈士徇名；⑩夸者
死权兮，⑾品庶冯生。⑿述迫之徒兮，或趋西东；⒀大人不曲兮，⒁亿变齐同。拘士系
俗兮， 如囚拘；⒂至人遗物兮，独与道俱。⒃人或或兮，好恶积意；⒄真人淡
漠兮，独与道息。⒅释知遗形兮，超然自丧；寥廓忽荒兮，与道鬏翔。乘流则逝兮，得
坻则止；⒇纵躯委命兮，不私与己。其生若浮兮，其死若休；(21)澹乎若深渊之
静，泛乎若不系之舟。(22)不以生故自宝兮，(23)养空而浮；(24)德人无累兮，
(25)知命不忧。细故兮，何足以疑！(26)
<br>
<br>　　<span style="font-size:10.5pt;color:'004060'">注①索隐此庄子文。
<br>
<br>　　注②索隐既以陶冶喻造化，故以阴阳为炭，万物为铜也。
<br>
<br>　　注③索隐庄子云：“人之生也，气之聚也，聚则为生，散则为死。”
<br>
<br>　　注④索隐庄子云：“人之形千变万化，未始有极。”
<br>
<br>　　注⑤集解如淳曰：“控，引也。控抟，玩弄爱生之意也。”索隐按：控，引也。
<br>
<br>　　抟音徒端反。控抟谓引持而自玩弄，贵生之意也。又本作“控揣”。揣音初委反，
又音丁果反。揣者，量也。故晋灼云“或然为人，言此生甚轻耳，何足引物量度己年命
之长短而爱惜乎”！
<br>
<br>　　注⑥索隐谓死而形化为鬼，是为异物也。
<br>
<br>　　注⑦索隐协音环。
<br>
<br>　　注⑧索隐庄子云“以物观之，自贵而相贱”是也。
<br>
<br>　　注⑨索隐庄子云“物固有所然，物固有所可，无物不然，无物不可”也。
<br>
<br>　　注⑩集解应劭曰：“徇，营也。”瓒曰：“以身从物曰徇。”索隐此语亦出庄子。
臣瓒云“亡身从物谓之殉”也。
<br>
<br>　　注⑾集解应劭曰：“夸，毗也。好营死于权利。”瓒曰：“夸，泰也。庄子曰‘权
势不尤，则夸者不悲’也。”索隐言好夸毗者死于权利，是言贪权势以自矜夸者，至死
不休也。按：犍为舍人注尔雅云“夸毗，卑身屈己也”。曹大家云“体柔人之夸毗也”。
尤，甚也。言势不甚用，则夸毗者可悲也。
<br>
<br>　　注⑿集解孟康曰：“冯，贪也。”索隐汉书作“每生”，音谋在反。孟康云“每者，
贪也”。服虔云“每，念生也”。邹诞本亦作“每”，言唯念生而已。今此作“冯”，
冯亦持念之意也。然案方言“每”字合从手旁，每音莫改反也。正义冯音凭。
<br>
<br>　　注⒀集解孟康曰：“怵，为利所诱怵也。迫，迫贫贱，东西趋利也。”索隐汉书亦
有作“私东”。应劭云：“仕诸侯为私。时天子居长安，诸王悉在关东，k小怵然，内
迫私家，乐仕诸侯，故云‘怵迫私东’也。”李奇曰：‘私’多作‘西’者，言东西趋
利也。”怵音黜。又言怵者，诱也。
<br>
<br>　　注⒁索隐张机云：“德无不包，灵府弘旷，故名‘大人’也。”
<br>
<br>　　注⒂集解徐广曰：“ A音华板反，又音脘。”索隐 A音和板反。说文云“ A，大木
栅也”。汉书作“v”，音去陨反。
<br>
<br>　　注⒃索隐庄子云：“古之至人先存诸己，后存诸人。”张机云：“体尽于圣，德美
之极，谓之至人。”
<br>
<br>　　注⒄集解李奇曰：“或或，东西也。所好所恶，积之万亿也。”瓒曰：“言怀抱
好恶，积之心意。”正义按：意，合韵音忆。
<br>
<br>　　注⒅索隐庄子云：“古之真人，不知悦生，不知恶死，不以心捐道，不以人助天。”
吕氏春秋曰：“精气日新，邪气尽去，反其天年，谓之真人也。”
<br>
<br>　　注⒆集解服虔曰：“绝圣□知而忘其身也。”索隐按：释智谓绝圣□智也。
<br>
<br>　　遗形者，“形故可使如槁木”是也。自丧者，谓“心若死灰”也。庄周云“今者吾
丧我，汝知之乎”？
<br>
<br>　　注⒇集解徐广曰：“坻，一作‘坎’。”S案：张晏曰“坻，水中小洲也”。
<br>
<br>　　索隐汉书“坻”作“坎”。按：周易坎“九二，有险”，言君子见险则止。
<br>
<br>　　注(21)索隐庄子云“劳我以生，休我以死”也。
<br>
<br>　　注(22)索隐出庄子也。
<br>
<br>　　注(23)索隐邓展云：“自宝，自贵也。”
<br>
<br>　　注(24)集解汉书音义曰：“如舟之空也。”索隐言体道之人，但养空性而心若浮
舟也。
<br>
<br>　　注(25)索隐按：德人谓上德之人，心中无物累，是得道之士也。
<br>
<br>　　注(26)集解韦昭曰：“音士介反。”索隐音介。汉书作“介”。张楫云：
“r介，鲠刺也。以言细微事故不足r介我心，故云‘何足以疑’也。”正义，忍迈
反。，加迈反。</span>
<br>
<br>　　后岁余，贾生征见。孝文帝方受厘，①坐宣室。②上因感鬼神事，而问鬼神之本。
贾生因具道所以然之状。至夜半，文帝前席。既罢，曰：“吾久不见贾生，自以为过之，
今不及也。”居顷之，拜贾生为梁怀王太傅。③梁怀王，文帝之少子，爱，而好书，故
令贾生傅之。
<br>
<br>　　<span style="font-size:10.5pt;color:'004060'">注①集解徐广曰：“祭祀福胙也。”S案：如淳曰“汉唯祭天地五，皇帝不自行，
祠还致福”。厘音僖。
<br>
<br>　　注②集解苏林曰：“未央前正室。”索隐三辅故事云：“宣室在未央殿北。”
<br>
<br>　　应劭云：“厘，祭余肉也。音僖。”
<br>
<br>　　注③索隐梁怀王名楫，文帝子。</span>
<br>
<br>　　文帝复封淮南厉王子四人皆为列侯。贾生谏，以为患之兴自此起矣。贾生数上疏，
言诸侯或连数郡，非古之制，可稍削之。文帝不听。
<br>
<br>　　居数年，怀王骑，堕马而死，①无后。贾生自伤为傅无状，哭泣岁余，亦死。
<br>
<br>　　贾生之死时年三十三矣。及孝文崩，孝武皇帝立，举贾生之孙二人至郡守，而贾嘉
最好学，世其家，与余通书。至孝昭时，列为九卿。
<br>
<br>　　<span style="font-size:10.5pt;color:'004060'">注①集解徐广曰：“文帝十一年。”</span>
<br>
<br>　　太史公曰：余读离骚p天问p招魂p哀郢，悲其志。适长沙，观屈原所自沉渊，①
未尝不垂涕，想见其为人。及见贾生吊之，又怪屈原以彼其材，游诸侯，何国不容，而
自令若是。读服乌赋，同死生，轻去就，又爽②然自失矣。
<br>
<br>　　<span style="font-size:10.5pt;color:'004060'">注①索隐按：荆州记云“长沙罗县，北带汨水。去县四十里是原自沉处，北岸有庙
也”。
<br>
<br>　　注②集解徐广曰：“一本作‘]’。”</span>
<br>
<br>　　【索隐述赞】屈平行正，以事怀王。瑾瑜比洁，日月争光。忠而见放，谗者益章。
赋骚见志，怀沙自伤。百年之后，空悲吊湘。
</span></td>
  </tr>
<tr><td align=center><a href="index.htm"><span style="font-size:12pt; color: #2895C3; letter-spacing: 1px; line-height: 25px;">返&nbsp;&nbsp;回</span></a>&nbsp;&nbsp;&nbsp;&nbsp;<a href="085.htm"><span style="font-size:12pt; color: #2895C3; letter-spacing: 1px; line-height: 25px;">下一页</span></a></td></tr>
</table>
</center></div>
<div align="center"><center>
<table border=0 width=100% cellspacing=0 cellpadding=0>

<tr>
 <td  align='center'style="font-size: 11.5pt"><hr width="85%" size="1" 
 color="#CBE2EC"><a href="http://www.my285.com/">梦远书城(<font face="华文新魏">my285.com</font>)</a></td></tr></table>
</center></div>
<div align="center">
<script src="http://www.my285.com/41tf/gdx.js"></script>
<script src="http://www.my285.com/41tf/wd.js"></script></div>


<center><script src="../../41tf/WB.js"></script></center>
<script src="../../41tf/wdp.js"></script>
<script src="../../41tf/wdt.js"></script>
<div style='display:"none"'><script src="../../41tf/tj.js"></script></div>

</body>

<!-- Mirrored from www.my285.com/shishu/shiji/084.htm by HTTrack Website Copier/3.x [XR&CO'2007], Thu, 21 Mar 2013 04:00:06 GMT -->
</html>
