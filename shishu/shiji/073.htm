<html>

<!-- Mirrored from www.my285.com/shishu/shiji/073.htm by HTTrack Website Copier/3.x [XR&CO'2007], Thu, 21 Mar 2013 03:59:56 GMT -->
<head>
<meta http-equiv="Content-Type" content="text/html; charset=gb2312">
<title>梦远书城_史记(集注本) </title>
<link rel="stylesheet" href="images/wyt.css">

</head>
<center><script src="http://www.my285.com/41tf/DH1.js"></script></center>
<table border="0" width="100%" cellspacing="0" cellpadding="0" background="../../41tf/bj1.gif">
<tr><td align="center">
<script src="../../41tf/DH0.js"></script></td></tr></table>
<center><script src="../../41tf/DH.js"></script></center>
<div align="center">
<script src="http://www.my285.com/41tf/dd.js"></script>
<script src="http://www.my285.com/41tf/gds.js"></script></div><body bgcolor="#f7f7e7" topmargin="2" leftmargin="0" rightmargin="0" 
bottommargin="0">

<div align="center"><img src="images/logo.gif" width="165" height="41"></div>
<div align="center"><hr color="#CBE2EC" width=85%></div>
<div align=center><table width=85%>
   <tr><td align=right style="font-size:12pt; color: #2895C3; letter-spacing: 1px; line-height: 25px;">卷七十三&nbsp;&nbsp;白起王翦列传　第十三
</span></td></tr></table></div><p>
<div align="center"><center>
<table border="0" width="85%">
  <tr>
    <td style="font-size:12pt; line-height: 150%;"><br>
<br>　　白起者，d人也。①善用兵，事秦昭王。昭王十三年，而白起为左庶长，将而击韩
之新城。②是岁，穰侯相秦，举任鄙以为汉中守。其明年，白起为左更，攻韩p魏于伊
阙，③斩首二十四万，又虏其将公孙喜，拔五城。起迁为国尉。④涉河取韩安邑以东，
到干⑤河。⑥明年，白起为大良造。攻魏，拔之，取城小大六十一。明年，起与客卿错
攻垣城，⑦拔之。后五年，白起攻赵，拔光狼城。⑧后七年，白起攻楚，拔鄢p邓五城。
⑨其明年，攻楚，拔郢，烧夷陵，⑩遂东至竟陵。⑾楚王亡去郢，东走徙陈。秦以郢为
南郡。白起迁为武安君。武安君因取楚，定巫p黔中郡。昭王三十四年，白起攻魏，拔
华阳，走芒卯，而虏三晋将，斩首十三万。与赵将贾偃战，沉其卒二万人于河中。昭王
四十三年，白起攻韩陉城，⑿拔五城，斩首五万。四十四年，白起攻南阳太行道，绝之。
⒀
<br>
<br>　　<span style="font-size:10.5pt;color:'004060'">注①正义d音眉，岐州县。
<br>
<br>　　注②索隐在河南也。正义今洛州伊阙。
<br>
<br>　　注③正义今洛州南十九里伊阙山，号曰龙门是也。
<br>
<br>　　注④正义言太尉。
<br>
<br>　　注⑤集解徐广曰：“音干。”
<br>
<br>　　注⑥集解郭璞曰：“今河东闻喜县东北有干河口，因名干河里，但有故沟处，无复
水也。”索隐魏以安邑入秦，然安邑以东至干河皆韩故地，故云取韩安邑。
<br>
<br>　　注⑦集解徐广曰：“河东垣县。”
<br>
<br>　　注⑧索隐地理志不载光狼城，盖属赵国。正义光狼故城在泽州高平县西二十五里也。
<br>
<br>　　注⑨集解徐广曰：“昭王二十八年。”正义鄢邓二邑在襄州。
<br>
<br>　　注⑩正义夷陵，今峡州郭下县。
<br>
<br>　　注⑾正义故城在郢州长寿县南百五十里，今复州亦是其地也。
<br>
<br>　　注⑿正义陉庭故城在曲沃县西北二十里，在绛州东北三十五里也。
<br>
<br>　　注⒀集解徐广曰：“此南阳，河内修武是也。”正义案：南阳属韩，秦攻之，则韩
太行羊肠道绝矣。</span>
<br>
<br>　　四十五年，伐韩之野王。①野王降秦，上党道绝。其守冯亭与民谋曰：“郑道已绝，
②韩必不可得为民。秦兵日进，韩不能应，不如以上党归赵。赵若受我，秦怒，必攻赵。
赵被兵，必亲韩。韩赵为一，则可以当秦。”因使人报赵。赵孝成王与平阳君、③平原
君计之。平阳君曰：“不如勿受。受之，祸大于所得。”平原君曰：“无故得一郡，受
之便。”赵受之，因封冯亭为华阳君。④
<br>
<br>　　<span style="font-size:10.5pt;color:'004060'">注①索隐地理志野王县属河内，在太行东南。孟康曰“古邢国也”。
<br>
<br>　　注②集解徐广曰：“河南新郑，韩之国都是也。”索隐郑国□韩之都，在河南。秦伐野王，是上党归韩之道绝也。
<br>
<br>　　注③索隐平阳君未详何人。
<br>
<br>　　注④正义常山一名华阳，解在赵世家。</span>
<br>
<br>　　四十六年，秦攻韩缑氏、蔺，①拔之。
<br>
<br>　　<span style="font-size:10.5pt;color:'004060'">注①集解徐广曰：“属颍川。”索隐今其地阙。西河别有蔺县也。正义按：检诸地
记，颍川无蔺。括地志云：“洛州嵩县本夏之纶国也，在缑氏东南六十里。”</span>
<br>
<br>　　地埋志云：“纶氏属颍川郡。”按：既攻缑氏、蔺，二邑合相近，恐纶蔺声相似，
字随音而转作“蔺”。
<br>
<br>　　四十七年，秦使左庶长王①攻韩，取上党。上党民走赵。赵军长平，②以按据上
党民。③四月，因攻赵。赵使廉颇将。赵军士卒犯秦斥兵，④秦斥兵斩赵裨将茄。⑤
六月，陷赵军，取二鄣四尉。⑥七月，赵军筑垒壁而守之。秦又攻其垒，取二尉，败其
阵，⑦夺西垒壁。⑧廉颇坚壁以待秦，秦数挑战，⑨赵兵不出。赵王数以为让。而秦相
应侯又使人行千金于赵为反闲，⑩曰：“秦之所恶，独畏马服子赵括将耳，廉颇易与，
且降矣。”赵王既怒廉颇军多失亡，军数败，又反坚壁不敢战，而又闻秦反闲之言，因
使赵括代廉颇将以击秦。秦闻马服子将，乃阴使武安君白起为上将军。而王为尉裨将，
令军中有敢泄武安君将者斩。赵括至，则出兵击秦军。
<br>
<br>　　秦军详败而走，⑾张二奇兵以劫之。赵军逐胜，追造秦壁。⑿壁坚拒不得入，而秦
奇兵二万五千人绝赵军后，又一军五千骑绝赵壁闲，赵军分而为二，粮道绝。而秦出轻
兵击之。赵战不利，因筑壁坚守，⒀以待救至。秦王闻赵食道绝，王自之河内，⒁赐民
爵各一级，发年十五以上悉诣长平，[一五]遮绝赵救及粮食。
<br>
<br>　　<span style="font-size:10.5pt;color:'004060'">注①集解音纥。
<br>
<br>　　注②集解徐广曰：“在泫氏。”索隐地理志泫氏今在上党郡也。正义长平故城在泽
州高平县西二十一里也。
<br>
<br>　　注③索隐谓屯兵长平，以据援上党。
<br>
<br>　　注④索隐谓犯秦之斥候兵也。
<br>
<br>　　注⑤索隐音加，裨将名也。
<br>
<br>　　注⑥索隐鄣，堡城。尉，官也。正义括地志云：“赵鄣故城一名都尉城，今名赵东
城，在泽州高平县西二十五里。又有故谷城。此二城□二鄣也。”
<br>
<br>　　注⑦集解徐广曰：“一作‘乘’。”
<br>
<br>　　注⑧正义赵西垒在泽州高平县北六里是也。□廉颇坚壁以待秦，王夺赵西垒壁者。
<br>
<br>　　注⑨正义数音朔。挑，田鸟反。
<br>
<br>　　注⑩正义纪苋反。
<br>
<br>　　注⑾正义详音羊。
<br>
<br>　　注⑿正义秦壁一名秦垒，今亦名秦长垒。
<br>
<br>　　注⒀正义赵壁今名赵东垒，亦名赵东长垒，在泽州高平县北五里，□赵括筑壁败处。
<br>
<br>　　注⒁正义时已属秦，故发其兵。
<br>
<br>　　注⒂索隐时已属秦，故发其兵。</span>
<br>
<br>　　至九月，赵卒不得食四十六日，皆内阴相杀食。来攻秦垒，欲出。为四队，四五复
之，不能出。其将军赵括出锐卒自搏战，秦军射杀赵括。括军败，卒四十万人降武安君。
武安君计曰：“前秦已拔上党，上党民不乐为秦而归赵。赵卒反覆。非尽杀之，恐为乱。”
乃挟诈而尽坑杀之，遗其小者二百四十人归赵。前后斩首虏四十五万人。赵人大震。
<br>
<br>　　四十八年十月，秦复定上党郡。①秦分军为二：王攻皮牢，②拔之；司马梗定太
原。③韩、赵恐，使苏代厚币说秦相应侯曰：“武安君禽马服子乎？”曰：“然。”又曰：“即围邯郸乎？”曰：“然。”“赵亡则秦王王矣，武安君为三公。武安君所为秦战胜攻取者七十余城，南定鄢、郢、汉中，④北禽赵括之军，虽周、
召、吕望之功不益于此矣。今赵亡，秦王王，则武安君必为三公，君能为之下乎？虽无
欲为之下，固不得已矣。秦尝攻韩，围邢丘，⑤困上党，上党之民皆反为赵，天下不乐
为秦民之日久矣。今亡赵，北地入燕，东地入齐，南地入韩、魏，则君之所得民亡几何
人。⑥故不如因而割之，⑦无以为武安君功也。”于是应侯言于秦王曰：“秦兵劳，请
许韩、赵之割地以和，且休士卒。”王听之，割韩垣雍、⑧赵六城以和。正月，皆罢兵。
武安君闻之，由是与应侯有隙。
<br>
<br>　　<span style="font-size:10.5pt;color:'004060'">注①索隐秦前攻赵已破上党，今回兵复定其郡，其余城犹属赵也。
<br>
<br>　　注②正义故城在绛州龙门县西一里。
<br>
<br>　　注③正义太原，赵地，秦定取也。
<br>
<br>　　注④正义鄢在襄州率道县南九里。郢在荆州江陵县东六里。汉中，今梁州之地。
<br>
<br>　　注⑤集解徐广曰：“平皋有邢丘。”正义邢丘，今怀州武德县东南二十里平皋县城
是也。
<br>
<br>　　注⑥集解徐广曰：“亡音无也。”
<br>
<br>　　注⑦正义因白起之攻，割取韩、赵之地。
<br>
<br>　　注⑧集解徐广曰：“卷县有垣雍城。”正义释地名云：“卷县所理垣雍城。”
<br>
<br>　　按：今在郑州原武县西北七里也。</span>
<br>
<br>　　其九月，秦复发兵，使五大夫王陵攻赵邯郸。是时武安君病，不任行。①四十九年
正月，陵攻邯郸，少利，秦益发兵佐陵。陵兵亡五校。武安君病愈，秦王欲使武安君代
陵将。武安君言曰：“邯郸实未易攻也。且诸侯救日至，彼诸侯怨秦之日久矣。今秦虽
破长平军，而秦卒死者过半，国内空。远绝河山而争人国都，赵应其内，诸侯攻其外，
破秦军必矣。不可。”秦王自命，不行；乃使应侯请之，武安君终辞不肯行，遂称病。
<br>
<br>　　<span style="font-size:10.5pt;color:'004060'">注①正义任，入针反，堪也。</span>
<br>
<br>　　秦王使王代陵将，八九月围邯郸，不能拔。楚使春申君及魏公子将兵数十万攻秦
军，秦军多失亡。武安君言曰：“秦不听臣计，今如何矣！”秦王闻之，怒，强起武安
君，①武安君遂称病笃。应侯请之，不起。于是免武安君为士伍，迁之阴密。②武安君
病，未能行。居三月，诸侯攻秦军急，秦军数却，使者日至。秦王乃使人遣白起，不得
留咸阳中。武安君既行，出咸阳西门十里，至杜邮。③秦昭王与应侯k臣议曰：“白起
之迁，其意尚怏怏不服，有余言。”
<br>
<br>　　秦王乃使使者赐之剑，自裁。武安君引剑将自刭，曰：“我何罪于天而至此哉？”良久，曰：“我固当死。长平之战，赵卒降者数十万人，我诈而尽坑之，是足以死。”遂自杀。武安君之死也，以秦昭王五十年十一月。死而非其罪，秦人怜之，乡邑皆祭祀
焉。④
<br>
<br>　　<span style="font-size:10.5pt;color:'004060'">注①正义强，其两反。
<br>
<br>　　注②集解徐广曰：“属安定。”正义故城在泾州鹑觚县，城西□古阴密国，密康公
国也。
<br>
<br>　　注③索隐按：故咸阳城在渭北。杜邮，今在咸阳城中。正义说文云“邮，境上行舍”，
道路所经过。今咸阳县城，本秦之邮也，在雍州西北三十五里。
<br>
<br>　　注④集解何晏曰：“白起之降赵卒，诈而坑其四十万，岂徒酷暴之谓乎！后亦难以
重得志矣。向使人皆豫知降之必死，则张虚卷犹可畏也，况于四十万被坚执锐哉！天
下见降秦之将头颅似山，归秦之骸积成丘，则后日之战，死当死耳，何肯服，何城
肯下乎？是为虽能裁四十万之命而适足以强天下之战，欲以要一朝之功而乃更坚诸侯之
守，故兵进而自伐其势，军胜而还丧其计。何者？设使赵复合，马服更生，则后日之
战必非前日之对也，况今皆使天下为后日乎！其所以终不敢复加兵于邯郸者，非但忧平
原君之补袒，患诸侯之褐烈玻徒讳之而不言耳。若不悟而不讳，则毋所以远智也，可
谓善战而拙胜。长平之事，秦民之十五以上者皆荷戟而向赵矣，秦王又亲自赐民爵于河
内。夫以秦之强，而十五以上死伤过半者，此为破赵之功小，伤秦之败大，又何以称奇
哉！若后之役戍不豫其论者，则秦多矣，降者可致也；必不可致者，本自当战杀，不
当受降诈也。战杀虽难，降杀虽易，然降杀之为害，祸大于剧战也。”
<br>
<br>　　索隐卷音拳。袒音浊苋反，字亦作“绽”。阂艟取</span>
<br>
<br>　　王翦者，频阳东乡人也。①少而好兵，事秦始皇。始皇十一年，翦将攻赵阏与，②
破之，拔九城，十八年，翦将攻赵。岁余，遂拔赵，赵王降，尽定赵地为郡。明年，燕
使荆轲为贼于秦，秦王使王翦攻燕。燕王喜走辽东，翦遂定燕蓟而还。③秦使翦子王贲
击荆，④荆兵败。还击魏，魏王降，遂定魏地。
<br>
<br>　　<span style="font-size:10.5pt;color:'004060'">注①索隐地理志频阳县属左冯翊，应劭曰“在频水之阳也”。正义故城在雍州东同
官县界也。
<br>
<br>　　注②正义音预。
<br>
<br>　　注③正义蓟音计。
<br>
<br>　　注④集解徐广曰：“秦讳‘楚’，故云荆也。”索隐贲音奔。</span>
<br>
<br>　　秦始皇既灭三晋，走燕王，而数破荆师。秦将李信者，年少壮勇，尝以兵数千逐燕
太子丹至于衍水中，卒破得丹，始皇以为贤勇。于是始皇问李信：“吾欲攻取荆，于将
军度用几何人而足？”李信曰：“不过用二十万人。”始皇问王翦，王翦曰：“非六十
万人不可。”始皇曰：“王将军老矣，何怯也！李将军果势壮勇，①其言是也。”遂使
李信及蒙恬将二十万南伐荆。王翦言不用，因谢病，归老于频阳。李信攻平与，②蒙恬
攻寝，③大破荆军。信又攻鄢郢，破之，于是引兵而西，与蒙恬会城父。④荆人因随之，
三日三夜不顿舍，大破李信军，入两壁，杀七都尉，秦军走。
<br>
<br>　　<span style="font-size:10.5pt;color:'004060'">注①集解徐广曰：“势，一作*(新)*‘*[断]*’。”
<br>
<br>　　注②集解音余。正义在预东北五十四里。
<br>
<br>　　注③集解徐广曰：“今固始寝丘。”索隐徐广云固始寝丘。固始，县，属淮阳。寝丘，地名也。
<br>
<br>　　注④索隐在汝南，□应乡。正义言引兵而会城父，则是汝州郏城县东父城者也。括
地志云：“汝州郏城县东四十里有父城故城，□服虔云城父楚北境者也。又许州华县东
北四十五里亦有父城故城，□杜预云襄城城父县者也。此二城，父城之名耳，服虔城父
是误也。</span>
<br>
<br>　　左传及注水经云‘楚大城城父，使太子建居之’。十三州志云‘太子建所居城父，
谓今亳州城父是也’。此三家之说，是城父之名。地理志云颍川父城县，沛郡城父县。
据县属郡，其名自分。古先儒多惑，故使其名错乱。”
<br>
<br>　　始皇闻之，大怒，自驰如频阳，见谢王翦曰：“寡人以不用将军计，李信果辱秦军。
今闻荆兵日进而西，将军虽病，独忍弃寡人乎！”王翦谢曰：“老臣罢病悖乱，①唯大
王更择贤将。”始皇谢曰：“已矣，将军勿复言！”王翦曰：“大王必不得已用臣，非
六十万人不可。”始皇曰：“为听将军计耳。”于是王翦将兵六十万人，始皇自送至灞
上。王翦行，请美田宅园池甚。始皇曰：“将军行矣，何忧贫乎？”王翦曰：“为大
王将，有功终不得封侯，故及大王之向臣，臣亦及时以请园池为子孙业耳。”始皇大笑。
王翦既至关，使使还请善田者五辈。②或曰：“将军之乞贷，亦已甚矣。”王翦曰：“不然。夫秦王I③而不信人。④
今空秦国甲士而专委于我，⑤我不多请田宅为子孙业以自坚，顾令秦王坐而疑我邪？”
<br>
<br>　　<span style="font-size:10.5pt;color:'004060'">注①正义罢音皮。悖音背。
<br>
<br>　　注②集解徐广曰：“善，一作‘’。”索隐谓使者五度请也。
<br>
<br>　　注③集解音□。
<br>
<br>　　注④集解徐广曰：“I，一作‘粗’。”
<br>
<br>　　注⑤集解徐广曰：“专亦作‘抟’，又作‘’。”</span>
<br>
<br>　　王翦果代李信击荆。荆闻王翦益军而来，乃悉国中兵以拒秦。王翦至，坚壁而守之，
不肯战。荆兵数出挑战，终不出。王翦日休士洗沐，而善饮食抚循之，亲与士卒同食。
久之，王翦使人问军中戏乎？对曰：“方投石超距。”①于是王翦曰：“士卒可用矣。”
荆数挑战而秦不出，乃引而东。翦因举兵追之，令壮士击，大破荆军。至蕲南，②杀其
将军项燕，荆兵遂败走。秦因乘胜略定荆地城邑。岁余，虏荆王负刍，竟平荆地为郡县。
因南征百越之君。而王翦子王贲，与李信破定燕、齐地。
<br>
<br>　　<span style="font-size:10.5pt;color:'004060'">注①集解徐广曰：“超，一作‘拔’。汉书云‘甘延寿投石拔距，绝于等伦’。张晏曰‘范蠡兵法飞石重十二斤，为机发行三百步。延寿有力，能以手投之。拔距，超距也’。”索隐超距犹跳跃也。
<br>
<br>　　注②正义徐州县也。</span>
<br>
<br>　　秦始皇二十六年，尽并天下，王氏、蒙氏功为多，名施于后世。
<br>
<br>　　秦二世之时，王翦及其子贲皆已死，而又灭蒙氏。陈胜之反秦，秦使王翦之孙王离
击赵，围赵王及张耳钜鹿城。①或曰：“王离，秦之名将也。今将强秦之兵，攻新造之
赵，举之必矣。”客曰：“不然。夫为将三世者必败。必败者何也？
<br>
<br>　　必其所杀伐多矣，其后受其不祥。今王离已三世将矣。”居无何，项羽救赵，击秦
军，果虏王离，王离军遂降诸侯。
<br>
<br>　　<span style="font-size:10.5pt;color:'004060'">注①正义今邢州平乡县城本秦钜鹿郡城也。</span>
<br>
<br>　　太史公曰：鄙语云“尺有所短，寸有所长”。白起料敌合变，出奇无穷，声震天下，
然不能救患于应侯。王翦为秦将，夷六国，当是时，翦为宿将，始皇师之，然不能辅秦
建德，固其根本，偷合取容，以至龙身。①及孙王离为项羽所虏，不亦宜乎！彼各有所
短也。
<br>
<br>　　<span style="font-size:10.5pt;color:'004060'">注①集解徐广曰：“龙音没。”</span>
<br>
<br>　　【索隐述赞】白起p王翦，俱善用兵。递为秦将，拔齐破荆。赵任马服，长平遂坑。
楚陷李信，霸上卒行。贲p离继出，三代无名。

</span></td>
  </tr>
<tr><td align=center><a href="index.htm"><span style="font-size:12pt; color: #2895C3; letter-spacing: 1px; line-height: 25px;">返&nbsp;&nbsp;回</span></a>&nbsp;&nbsp;&nbsp;&nbsp;<a href="074.htm"><span style="font-size:12pt; color: #2895C3; letter-spacing: 1px; line-height: 25px;">下一页</span></a></td></tr>
</table>
</center></div>
<div align="center"><center>
<table border=0 width=100% cellspacing=0 cellpadding=0>

<tr>
 <td  align='center'style="font-size: 11.5pt"><hr width="85%" size="1" 
 color="#CBE2EC"><a href="http://www.my285.com/">梦远书城(<font face="华文新魏">my285.com</font>)</a></td></tr></table>
</center></div>
<div align="center">
<script src="http://www.my285.com/41tf/gdx.js"></script>
<script src="http://www.my285.com/41tf/wd.js"></script></div>


<center><script src="../../41tf/WB.js"></script></center>
<script src="../../41tf/wdp.js"></script>
<script src="../../41tf/wdt.js"></script>
<div style='display:"none"'><script src="../../41tf/tj.js"></script></div>

</body>

<!-- Mirrored from www.my285.com/shishu/shiji/073.htm by HTTrack Website Copier/3.x [XR&CO'2007], Thu, 21 Mar 2013 03:59:57 GMT -->
</html>
