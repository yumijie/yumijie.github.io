<html>

<!-- Mirrored from www.my285.com/shishu/shiji/101.htm by HTTrack Website Copier/3.x [XR&CO'2007], Thu, 21 Mar 2013 04:00:39 GMT -->
<head>
<meta http-equiv="Content-Type" content="text/html; charset=gb2312">
<title>梦远书城_史记(集注本) </title>
<link rel="stylesheet" href="images/wyt.css">

</head>
<center><script src="http://www.my285.com/41tf/DH1.js"></script></center>
<table border="0" width="100%" cellspacing="0" cellpadding="0" background="../../41tf/bj1.gif">
<tr><td align="center">
<script src="../../41tf/DH0.js"></script></td></tr></table>
<center><script src="../../41tf/DH.js"></script></center>
<div align="center">
<script src="http://www.my285.com/41tf/dd.js"></script>
<script src="http://www.my285.com/41tf/gds.js"></script></div><body bgcolor="#f7f7e7" topmargin="2" leftmargin="0" rightmargin="0" 
bottommargin="0">

<div align="center"><img src="images/logo.gif" width="165" height="41"></div>
<div align="center"><hr color="#CBE2EC" width=85%></div>
<div align=center><table width=85%>
   <tr><td align=right style="font-size:12pt; color: #2895C3; letter-spacing: 1px; line-height: 25px;">卷一百零一&nbsp;&nbsp;袁盎晁错列传　第四十一
</span></td></tr></table></div><p>
<div align="center"><center>
<table border="0" width="85%">
  <tr>
    <td style="font-size:12pt; line-height: 150%;"><br>
<br>　　袁盎①者，楚人也，字丝。父故为k盗，徙处安陵。高后时，盎尝为吕禄舍人。及
孝文帝即位，盎兄哙任盎为中郎。②
<br>
<br>　　<span style="font-size:10.5pt;color:'004060'">注①索隐音如周礼“盎齐”，乌浪反。
<br>
<br>　　注②集解如淳曰：“盎为兄所保任，故得为中郎。”</span>
<br>
<br>　　绛侯为丞相，朝罢趋出，意得甚。上礼之恭，常自送之。①袁盎进曰：“陛下以丞
相何如人？”上曰：“社稷臣。”盎曰：“绛侯所谓功臣，非社稷臣，社稷臣主在与在，
②主亡与亡。③方吕后时，诸吕用事，擅相王，刘氏不绝如带。是时绛侯为太尉，主兵
柄，弗能正。吕后崩，大臣相与共畔诸吕，太尉主兵，适会其成功，所谓功臣，非社稷
臣。丞相如有骄主色。陛下谦让，臣主失礼，窃为陛下不取也。”后朝，上益庄，④丞
相益畏。已而绛侯望袁盎曰：⑤“吾与而兄善，今儿廷毁我！”盎遂不谢。
<br>
<br>　　<span style="font-size:10.5pt;color:'004060'">注①集解徐广曰：“自，一作‘目’。”
<br>
<br>　　注②集解如淳曰：“人主在时，与共治在时之事。”索隐按：如淳云“人主在时，
与共理在时之事”也。
<br>
<br>　　注③集解如淳曰：“不以主亡而不行其政令。”索隐如淳云“不以人主亡而不行其
政令”。按：如说为得。
<br>
<br>　　注④索隐庄，严也。
<br>
<br>　　注⑤正义望，怨也。</span>
<br>
<br>　　及绛侯免相之国，国人上书告以为反，征系清室，①宗室诸公莫敢为言，唯袁盎明
绛侯无罪。绛侯得释，盎颇有力。绛侯乃大与盎结交。
<br>
<br>　　<span style="font-size:10.5pt;color:'004060'">注①集解汉书作“请室”。应劭曰：“请室，请罪之室，若今钟下也。”如淳曰：
“请室，狱也，若古刑于甸师氏也。”</span>
<br>
<br>　　淮南厉王朝，杀辟阳侯，居处骄甚。袁盎谏曰：“诸侯大骄必生患，可适削地。”
<br>
<br>　　上弗用。淮南王益横。及棘蒲侯柴武太子谋反事觉，治，连淮南王，淮南王征，上
因迁之蜀，Y车传送。袁盎时为中郎将，乃谏曰：“陛下素骄淮南王，弗稍禁，以至此，
今又暴摧折之。淮南王为人刚，如有遇雾露行道死，陛下竟为以天下之大弗能容，有杀
弟之名，柰何？”上弗听，遂行之。
<br>
<br>　　淮南王至雍，病死，闻，上辍食，哭甚哀。盎入，顿首请罪。上曰：“以不用公言
至此。”
<br>
<br>　　盎曰：“上自宽，此往事，岂可悔哉！且陛下有高世之行者三，此不足以毁名。”
<br>
<br>　　上曰：“吾高世行三者何事？”盎曰：“陛下居代时，太后尝病，三年，陛下不交
睫，不解衣，汤药非陛下口所尝弗进。夫曾参以布衣犹难之，今陛下亲以王者修之，过
曾参孝远矣。夫诸吕用事，大臣专制，然陛下从代乘六传驰不测之渊，①虽贲育之勇②
不及陛下。陛下至代邸，西向让天子位者再，南面让天子位者三。夫许由一让，而陛下
五以天下让，过许由四矣。且陛下迁淮南王，欲以苦其志，使改过，有司]不谨，故病
死。”于是上乃解，曰：“将柰何？”
<br>
<br>　　盎曰：“淮南王有三子，唯在陛下耳。”于是文帝立其三子皆为王。盎由此名重朝
廷。
<br>
<br>　　<span style="font-size:10.5pt;color:'004060'">注①集解瓒曰：“大臣共诛诸吕，祸福尚未可知，故曰不测也。”
<br>
<br>　　注②集解孟康曰：“孟贲、夏育，皆古勇者也。”索隐贲，孟贲；育，夏育也。
<br>
<br>　　尸子云“孟贲水行不避蛟龙，陆行不避兕虎”。战国策曰“夏育叱呼骇三军，身死
庸夫”。高诱曰“育为申]所杀”。贲音奔也。</span>
<br>
<br>　　袁盎常引大体慷慨。宦者赵同①以数幸，常害袁盎，袁盎患之。盎兄子种为常侍骑，
②持节夹乘，说盎曰：③“君与斗，廷辱之，使其毁不用。”孝文帝出，赵同参乘，袁
盎伏车前曰：“臣闻天子所与共六尺舆者，皆天下豪英。
<br>
<br>　　今汉虽乏人，陛下独奈何与刀锯余人载！”于是上笑，下赵同。赵同泣下车。
<br>
<br>　　<span style="font-size:10.5pt;color:'004060'">注①集解徐广曰：“汉书作‘谈’字。”
<br>
<br>　　注②索隐案：汉旧仪云“持节夹乘舆车骑从者云常侍骑”。
<br>
<br>　　注③集解徐广曰：“说，一作‘谋’。”</span>
<br>
<br>　　文帝从霸陵上，欲西驰下峻阪。袁盎骑，并车辔。上曰：“将军怯邪？”盎曰：“臣闻千金之子坐不垂堂，①百金之子不骑衡，②圣主不乘危而徼幸。今陛下骋六W，③驰下峻山，如有马惊车败，陛下纵自轻，柰高庙、太后何？”上乃止。
<br>
<br>　　<span style="font-size:10.5pt;color:'004060'">注①索隐案：张揖云“恐檐瓦堕中人”。或云临堂边垂，恐堕坠也。
<br>
<br>　　注②集解徐广曰：“一作‘行’。”S案：服虔曰“自惜身，不骑衡”。如淳曰“骑，倚也。衡，楼殿边栏J也”。韦昭曰“衡，车衡”。索隐张晏云“衡木行马也”。如淳云“骑音于岐反。衡，楼殿边栏J也”。韦昭云“衡，车衡也。骑音倚，谓跨之”。
按：如淳之说为长。案：纂要云“宫殿四面栏，纵者云槛，横者云J”也。
<br>
<br>　　注③集解如淳曰：“六马之疾若飞。”</span>
<br>
<br>　　上幸上林，皇后、慎夫人从。其在禁中，常同席坐。及坐，郎署长布席，①袁盎引
却慎夫人坐。②慎夫人怒，不肯坐。上亦怒，起，入禁中。盎因前说曰：“臣闻尊卑有
序则上下和。今陛下既已立后，慎夫人乃妾，妾主岂可与同坐哉！适所以失尊卑矣。且
陛下幸之，则厚赐之。陛下所以为慎夫人，适所以祸之。陛下独不见‘人彘’乎？”③
于是上乃说，召语慎夫人。慎夫人赐盎金五十斤。
<br>
<br>　　<span style="font-size:10.5pt;color:'004060'">注①正义苏林云：“郎署，上林中直]之署。”
<br>
<br>　　注②集解如淳曰：“盎时为中郎将，天子幸署，豫设供帐待之，故得却慎夫人坐。”
<br>
<br>　　注③集解张晏曰：“戚夫人。”</span>
<br>
<br>　　然袁盎亦以数直谏，不得久居中，调为陇西都尉。①仁爱士卒，士卒皆争为死。迁
为齐相。徙为吴相，辞行，种谓盎曰：“吴王骄日久，国多奸。今苟欲劾治，彼不上书
告君，即利剑刺君矣。南方卑湿，君能日饮，毋何，时说王曰毋反而已。如此幸得脱。”
盎用种之计，吴王厚遇盎。
<br>
<br>　　<span style="font-size:10.5pt;color:'004060'">注①集解如淳曰：“调选。”</span>
<br>
<br>　　盎告归，道逢丞相申屠嘉，下车拜谒，丞相从车上谢袁盎。袁盎还，愧其吏，乃之
丞相舍上谒，求见丞相。丞相良久而见之。盎因跪曰：“愿请闲。”丞相曰：“使君所言公事，之曹与长史掾议，吾且奏之；即私邪，吾不受私语。”袁盎即跪说曰：“君为丞相，自度孰与陈平、绛侯？”丞相曰：“吾不如。”袁盎曰：“善，君即自谓不如。夫陈平、绛侯辅翼高帝，定天下，为将相，而诛诸吕，存刘氏；君乃为材官蹶张，迁为队率，积功至淮阳守，非有奇计攻城野战之功。
<br>
<br>　　且陛下从代来，每朝，郎官上书疏，未尝不止辇受其言，言不可用置之，言可受采
之，未尝不称善。何也？则欲以致天下贤士大夫。上日闻所不闻，明所不知，日益圣智；
君今自闭钳天下之口而日益愚。夫以圣主责愚相，君受祸不久矣。”丞相乃再拜曰：
“嘉鄙野人，乃不知，将军幸教。”引入与坐，为上客。
<br>
<br>　　盎素不好晁错，晁错所居坐，盎去；盎坐，错亦去：两人未尝同堂语。及孝文帝崩，
孝景帝即位，晁错为御史大夫，使吏案袁盎受吴王财物，抵罪，诏赦以为庶人。
<br>
<br>　　吴楚反，闻，晁错谓丞史曰：①“夫袁盎多受吴王金钱，专为蔽匿，言不反。
<br>
<br>　　今果反，欲请治盎宜知计谋。”丞史曰：“事未发，治之有绝。②今兵西乡，治之
何益！且袁盎不宜有谋。”③晁错犹与未决。人有告袁盎者，袁盎恐，夜见窦婴，为言
吴所以反者，愿至上前口对状。窦婴入言上，上乃召袁盎入见。
<br>
<br>　　晁错在前，及盎请辟人赐闲，错去，固恨甚。袁盎具言吴所以反状，以错故，独急
斩错以谢吴，吴兵乃可罢。其语具在吴事中。使袁盎为太常，窦婴为大将军。两人素相
与善。逮吴反。诸陵长者长安中贤大夫争附两人，车随者日数百乘。
<br>
<br>　　<span style="font-size:10.5pt;color:'004060'">注①集解如淳曰：“百官表御史大夫有两丞。丞史，丞及史也。”
<br>
<br>　　注②集解如淳曰：“事未发之时治之，乃有所绝。”索隐案：谓有绝吴反心也。
<br>
<br>　　注③集解如淳曰：“盎大臣，不宜有奸谋。”</span>
<br>
<br>　　及晁错已诛，袁盎以太常使吴。吴王欲使将，不肯。欲杀之，使一都尉以五百人围
守盎军中。袁盎自其为吴相时，*(尝)*有从史尝盗爱盎侍儿，①盎知之，弗泄，遇之如
故。人有告从史，言“君知尔与侍者通”，乃亡归。袁盎驱自追之，遂以侍者赐之，复
为从史。及袁盎使吴见守，从史适为守盎校尉司马，乃悉以其装赍置二石醇醪，会天寒，
士卒饥渴，饮酒醉，西南陬卒皆卧，司马夜引袁盎起，曰：“君可以去矣，吴王期旦日
斩君。”盎弗信，曰：“公何为者？”司马曰：“臣故为从史盗君侍儿者。”盎乃惊谢
曰；“公幸有亲，②吾不足以累公。”司马曰：“君弟去，臣亦且亡，辟吾亲，③君何
患！”乃以刀决张，④道⑤从醉卒*(直)*隧*[直]*出。司马与分背，袁盎解节毛怀之，
⑥杖，步行七八里，明，见梁骑，骑驰去，⑦遂归报。
<br>
<br>　　<span style="font-size:10.5pt;color:'004060'">注①集解文颖曰：“婢也。”
<br>
<br>　　注②集解文颖曰：“言汝有亲老。”
<br>
<br>　　注③集解如淳曰：“藏匿吾亲，不使遇害也。”索隐案：张晏云“辟，隐也。言自隐辟亲，不使遇祸也”。
<br>
<br>　　注④集解音帐。索隐案：帐，军幕也。决之以出也。
<br>
<br>　　注⑤集解如淳曰：“决开当所从亡者之道。”
<br>
<br>　　注⑥集解如淳曰：“不欲令人见也。”
<br>
<br>　　注⑦集解文颖曰：“梁骑击吴楚者也。或曰得梁马驰去也。</span>
<br>
<br>　　吴楚已破，上更以元王子平陆侯礼为楚王，袁盎为楚相。尝上书有所言，不用。
<br>
<br>　　袁盎病免居家，与闾里浮沈，相随行，斗鸡走狗。雒阳剧孟尝过袁盎，盎善待之。
安陵富人有谓盎曰：“吾闻剧孟博徒，①将军何自通之？”盎曰：“剧孟虽博徒，然母
死，客送葬车千余乘，此亦有过人者。且缓急人所有。夫一旦有急叩门，不以亲为解，
②不以存亡为辞，天下所望者，独季心p剧孟耳。今公常从数骑，③一旦有缓急，宁足
恃乎！”骂富人，弗与通。诸公闻之，皆多袁盎。
<br>
<br>　　<span style="font-size:10.5pt;color:'004060'">注①集解如淳曰：“博荡之徒。”或曰博戏之徒。
<br>
<br>　　注②集解张晏曰：“不语云‘亲不听’也。”瓒曰：“凡人之于赴难济危，多以有
父母为解，而孟兼行之。”索隐案：谓不以亲为辞也。今此云解者，亦谓不以亲在而自
解。
<br>
<br>　　注③集解徐广曰：“常，一作‘详’。”</span>
<br>
<br>　　袁盎虽家居，景帝时时使人问筹策。梁王欲求为嗣，袁盎进说，其后语塞。①梁王
以此怨盎，曾使人刺盎。刺者至关中，问袁盎，诸君誉之皆不容口。乃见袁盎曰：“臣
受梁王金来刺君，君长者，不忍刺君。然后刺君者十余曹，②备之！”袁盎心不乐，家
又多怪，乃之生③所问占。还，梁刺客后曹辈果遮刺杀盎安陵郭门外。
<br>
<br>　　<span style="font-size:10.5pt;color:'004060'">注①索隐按邹氏云“塞”当作“露”，非也。案：以盎言不宜立弟之义，其后立梁
王之语塞绝也。
<br>
<br>　　注②集解如淳曰：“曹，辈也。”
<br>
<br>　　注③集解徐广曰：“，一作‘服’。”S案：文颖曰“音陪。秦时贤士，善术
者”。索隐文颖云音陪。韦昭云，姓也。</span>
<br>
<br>　　晁错①者，颍川人也。学申商刑名于轵张恢先所，②与雒阳宋孟及刘礼同师。以文
学为太常掌故。③
<br>
<br>　　<span style="font-size:10.5pt;color:'004060'">注①索隐上音朝，下音厝，一如字读。案：朝氏出南阳，今西鄂晁氏，谓子朝之后
也。
<br>
<br>　　注②集解徐广曰：“先即先生。”索隐轵张恢生所。轵县人张恢先生所学申商之法。
<br>
<br>　　注③集解应劭曰：“掌故，百石吏，主故事。”索隐服虔云“百石卒吏”。汉旧仪
云“太常博士弟子试射策，中甲科补郎，中乙科补掌故”也。</span>
<br>
<br>　　错为人直刻深。①孝文帝时，天下无治尚书者，独闻济南伏生故秦博士，治尚书，
年九十余，老不可征，乃诏太常使人往受之。太常遣错受尚书伏生所。②还，因上便宜事，以书称说。诏以为太子舍人p门大夫p家令。③以其辩得幸太子，太子家号曰“智囊”。数上书孝文时，言削诸侯事，及法令可更定者。书数十上，
孝文不听，然奇其材，迁为中大夫。当是时，太子善错计策，袁盎诸大功臣多不好错。
<br>
<br>　　<span style="font-size:10.5pt;color:'004060'">注①集解韦昭曰：“术岸高曰峭。”瓒曰：“峻。”索隐案：韦昭注本无“术”
字。或云术，道路也。峭，七笑反。峭，峻也。
<br>
<br>　　注②正义]宏诏定古文尚书序云：“征之，老不能行，遣太常掌故晁错往读之。
<br>
<br>　　年九十余，不能正言，言不可晓，使其女传言教错。齐人语多与颍川异，错所不知
者凡十二三，略以其意属读而已也。”
<br>
<br>　　注③集解服虔曰：“太子称家。”瓒曰：“茂陵书太子家令秩八百石。”</span>
<br>
<br>　　景帝即位，以错为内史。错常数请闲言事，辄听，宠幸倾九卿，①法令多所更定。
丞相申屠嘉心弗便，力未有以伤。内史府居太上庙贾校门东出，不便，错乃穿两门南
出，凿庙荚。②丞相嘉闻，大怒，欲因此过为奏请诛错。错闻之，即夜请闲，具为上
言之。丞相奏事，因言错擅凿庙垣为门，请下廷尉诛。
<br>
<br>　　上曰：“此非庙垣，乃贾性，不致于法。”丞相谢。罢朝，怒谓长史曰：“吾当
先斩以闻，乃先请，为儿所卖，固误。”丞相遂发病死。错以此愈贵。
<br>
<br>　　<span style="font-size:10.5pt;color:'004060'">注①集解徐广曰：“九，一作‘公’。”
<br>
<br>　　注②索隐上音乃恋反。谓墙外之短垣也。又音而缘反。正义上，人缘反。颊撸庙
内垣外游地也。</span>
<br>
<br>　　迁为御史大夫，请诸侯之罪过，削其地，①收其枝郡。奏上，上令公卿列侯宗室集
议，莫敢难，独窦婴争之，由此与错有却。错所更令三十章，诸侯皆哗疾晁错。错父
闻之，从颍川来，谓错曰：“上初即位，公为政用事，侵削诸侯，别疏人骨肉，人口议
②多怨公者，何也？”晁错曰：“固也。不如此，天子不尊，宗庙不安。”错父曰：
“刘氏安矣，而晁氏危矣，吾去公归矣！”遂饮药死，曰：“吾不忍见祸及吾身。”死
十余日，吴楚七国果反，以诛错为名。及窦婴p袁盎进说，上令晁错衣朝衣斩东市。
<br>
<br>　　<span style="font-size:10.5pt;color:'004060'">注①集解徐广曰：“一云言景帝曰‘诸侯或连数郡，非古之制，非久长策，不便，
请削之’，上令公卿云云。”
<br>
<br>　　注②集解徐广曰：“一作‘’。”</span>
<br>
<br>　　晁错已死，谒者仆射邓公①为校尉，击吴楚军为将。还，上书言军事，谒见上。上
问曰：“道军所来，②闻晁错死，吴楚罢不？”邓公曰：“吴王为反数十年矣，发怒削
地，以诛错为名，其意非在错也。且臣恐天下之士噤口，③不敢复言也！”上曰：“何
哉？”邓公曰：“夫晁错患诸侯强大不可制，故请削地以尊京师，万世之利也。计画始
行，卒受大戮，内杜忠臣之口，外为诸侯报仇，臣窃为陛下不取也。”于是景帝默然良
久，曰：“公言善，吾亦恨之。”乃拜邓公为城阳中尉。
<br>
<br>　　<span style="font-size:10.5pt;color:'004060'">注①正义汉书作“邓先”。孔文祥云名先。
<br>
<br>　　注②集解如淳曰：“道路从吴军所来也。”瓒曰：“道，由也。”
<br>
<br>　　注③索隐上音其锦反，又音其禁反。</span>
<br>
<br>　　邓公，成固人也，①多奇计。建元中，上招贤良，公卿言邓公，时邓公免，起家为
九卿。一年，复谢病免归。其子章以修黄老言显于诸公闲。
<br>
<br>　　<span style="font-size:10.5pt;color:'004060'">注①正义梁州成固县也。括地志云：“成固故城在梁州成固县东六里，汉城固城也。”</span>
<br>
<br>　　太史公曰：袁盎虽不好学，亦善傅会，仁心为质，引义慷慨。遭孝文初立，资适逢
世。①时以变易，②及吴楚一说，说虽行哉，然复不遂。好声矜贤，竟以名败。晁错为
家令时，数言事不用；后擅权，多所变更。诸侯发难，不急匡救，欲报私雠，反以亡躯。
语曰“变古乱常，不死则亡”，岂错等谓邪！
<br>
<br>　　<span style="font-size:10.5pt;color:'004060'">注①集解张晏曰：“资，才也。适值其世，得骋其才。”
<br>
<br>　　注②集解张晏曰：“谓景帝立。”</span>
<br>
<br>　　【索隐述赞】袁丝公直，亦多附会。揽辔见重，却席翳赖。朝错建策，屡陈利害。
尊主卑臣，家危国泰。悲彼二子，名立身败！
</span></td>
  </tr>
<tr><td align=center><a href="index.htm"><span style="font-size:12pt; color: #2895C3; letter-spacing: 1px; line-height: 25px;">返&nbsp;&nbsp;回</span></a>&nbsp;&nbsp;&nbsp;&nbsp;<a href="102.htm"><span style="font-size:12pt; color: #2895C3; letter-spacing: 1px; line-height: 25px;">下一页</span></a></td></tr>
</table>
</center></div>
<div align="center"><center>
<table border=0 width=100% cellspacing=0 cellpadding=0>

<tr>
 <td  align='center'style="font-size: 11.5pt"><hr width="85%" size="1" 
 color="#CBE2EC"><a href="http://www.my285.com/">梦远书城(<font face="华文新魏">my285.com</font>)</a></td></tr></table>
</center></div>
<div align="center">
<script src="http://www.my285.com/41tf/gdx.js"></script>
<script src="http://www.my285.com/41tf/wd.js"></script></div>


<center><script src="../../41tf/WB.js"></script></center>
<script src="../../41tf/wdp.js"></script>
<script src="../../41tf/wdt.js"></script>
<div style='display:"none"'><script src="../../41tf/tj.js"></script></div>

</body>

<!-- Mirrored from www.my285.com/shishu/shiji/101.htm by HTTrack Website Copier/3.x [XR&CO'2007], Thu, 21 Mar 2013 04:00:40 GMT -->
</html>
