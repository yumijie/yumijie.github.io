<html>

<!-- Mirrored from www.my285.com/shishu/shiji/075.htm by HTTrack Website Copier/3.x [XR&CO'2007], Thu, 21 Mar 2013 03:59:58 GMT -->
<head>
<meta http-equiv="Content-Type" content="text/html; charset=gb2312">
<title>梦远书城_史记(集注本) </title>
<link rel="stylesheet" href="images/wyt.css">

</head>
<center><script src="http://www.my285.com/41tf/DH1.js"></script></center>
<table border="0" width="100%" cellspacing="0" cellpadding="0" background="../../41tf/bj1.gif">
<tr><td align="center">
<script src="../../41tf/DH0.js"></script></td></tr></table>
<center><script src="../../41tf/DH.js"></script></center>
<div align="center">
<script src="http://www.my285.com/41tf/dd.js"></script>
<script src="http://www.my285.com/41tf/gds.js"></script></div><body bgcolor="#f7f7e7" topmargin="2" leftmargin="0" rightmargin="0" 
bottommargin="0">

<div align="center"><img src="images/logo.gif" width="165" height="41"></div>
<div align="center"><hr color="#CBE2EC" width=85%></div>
<div align=center><table width=85%>
   <tr><td align=right style="font-size:12pt; color: #2895C3; letter-spacing: 1px; line-height: 25px;">卷七十五&nbsp;&nbsp;孟尝君列传　第十五
</span></td></tr></table></div><p>
<div align="center"><center>
<table border="0" width="85%">
  <tr>
    <td style="font-size:12pt; line-height: 150%;"><br>
<br>　　孟尝君名文，姓田氏。文之父曰靖郭君田婴。田婴者，齐威王少子而齐宣王庶弟也。
①田婴自威王时任职用事，与成侯邹忌及田忌将而救韩伐魏。成侯与田忌争宠，成侯卖
田忌。田忌惧，袭齐之边邑，不胜，亡走。会威王卒，宣王立，知成侯卖田忌，乃复召
田忌以为将。宣王二年，田忌与孙膑p田婴俱伐魏，败之马陵，虏魏太子申而杀魏将庞
涓。②宣王七年，田婴使于韩p魏，韩p魏服于齐。婴与韩昭侯p魏惠王会齐宣王东阿
南，③盟而去。④明年，复与梁惠王会甄。⑤是岁，梁惠王卒。宣王九年，田婴相齐。
齐宣王与魏襄王会徐州而相王也。⑥楚威王闻之，怒田婴。明年，楚伐败齐师于徐州，
而使人逐田婴。田婴使张丑说楚威王，威王乃止。田婴相齐十一年，宣王卒，愍王即位。
即位三年，而封田婴于薛。⑦
<br>
<br>　　<span style="font-size:10.5pt;color:'004060'">注①索隐按：战国策及诸书并无此言，盖诸田之别子也，故战国策每称“婴子”p
“□子”，高诱注云“田□”p“田婴”也。王劭又按：战国策云“齐貌辩谓宣王曰：
‘王方为太子时，辩谓靖郭君，不若废太子，更立郊师。靖郭君不忍。’宣王太息曰：
‘寡人少，殊不知。’”以此言之，婴非宣王弟明也。
<br>
<br>　　注②索隐纪年当梁惠王二十八年，至三十六年改为后元也。
<br>
<br>　　注③正义东阿，济州县也。
<br>
<br>　　注④索隐纪年当惠王之后元十一年。彼文作“平阿”。又云“十三年会齐威王于鄄”，
与此明年齐宣王与梁惠王会鄄文同。但齐之威宣二王，文舛互并不同。
<br>
<br>　　注⑤集解音绢。
<br>
<br>　　注⑥正义纪年云梁惠王三十年，下邳迁于薛，改名徐州。
<br>
<br>　　注⑦索隐纪年以为梁惠王后元十三年四月，齐威王封田婴于薛。十月，齐城薛。十
四年，薛子婴来朝。十五年，齐威王薨，婴初封彭城。皆与此文异也。</span>
<br>
<br>　　正义薛故城在今徐州滕县南四十四里也。
<br>
<br>　　初，田婴有子四十余人。其贱妾有子名文，文以五月五日生。婴告其母曰：“勿举
也。”其母窃举生之。①及长，其母因兄弟而见其子文于田婴。田婴怒其母曰：“吾令
若去此子，而敢生之，何也？”文顿首，因曰：“君所以不举五月子者，何故？”婴曰：
“五月子者，长与户齐，将不利其父母。”②文曰：“人生受命于天乎？将受命于户邪？”
婴默然。文曰：“必受命于天，君何忧焉。必受命于户，则可高其户耳，谁能至者！”
婴曰：“子休矣。”
<br>
<br>　　<span style="font-size:10.5pt;color:'004060'">注①索隐按：上“举”谓初诞而举之，下“举”谓浴而乳之。生谓长养之也。
<br>
<br>　　注②索隐按：风俗通云“俗说五月五日生子，男害父，女害母”。</span>
<br>
<br>　　久之，文承闲问其父婴曰：“子之子为何？”曰：“为孙。”“孙之孙为何？”曰：“为玄孙。”“玄孙之孙为何？”曰：“不能知也。”①文曰：“君用事相齐，至今三王矣，齐不加广而君私家富累万金，门下不见一贤者。文闻将门必有将，相门必有
相。今君后宫蹈绮e而士不得*(短)**[V]*褐，②仆妾余粱肉而士不厌糟嗳。今君又尚
厚积余藏，欲以遗所不知何人，③而忘公家之事日损，文窃怪之。”于是婴乃礼文，使
主家待宾客。宾客日进，名声闻于诸侯。诸侯皆使人请薛公田婴以文为太子，婴许之。
婴卒，谥为靖郭君。④而文果代立于薛，是为孟尝君。
<br>
<br>　　<span style="font-size:10.5pt;color:'004060'">注①索隐按：尔雅云“玄孙之子为来孙，来孙之子为昆孙，昆孙之子为仍孙，仍孙
之子为云孙”。又有耳孙，亦是玄孙之子，不同也。
<br>
<br>　　注②索隐*(短)**[V]*亦音竖。竖褐，谓褐衣而竖裁之，以其省而便事也。
<br>
<br>　　注③索隐遗音唯季反。犹言不知欲遗与何人也。
<br>
<br>　　注④集解皇览曰：“靖郭君在鲁国薛城中东南陬。”索隐按：谓死后别号之曰
“靖郭”耳，则“靖郭”或封邑号，故汉齐王舅父驷钧封靖郭侯是也。陬音邹，亦音j。
陬者，城隅也。</span>
<br>
<br>　　孟尝君在薛，招致诸侯宾客及亡人有罪者，皆归孟尝君。孟尝君舍业厚遇之，①以
故倾天下之士。食客数千人，无贵贱一与文等。孟尝君待客坐语，而屏风后常有侍史，
主记君所与客语，问亲戚居处。客去，孟尝君已使使存问，献遗其亲戚。
<br>
<br>　　孟尝君曾待客夜食，有一人蔽火光。客怒，以饭不等，辍食辞去。孟尝君起，自持
其饭比之。客X，自刭。士以此多归孟尝君。孟尝君客无所择，皆善遇之。人人各自以为孟尝君亲己。
<br>
<br>　　<span style="font-size:10.5pt;color:'004060'">注①索隐按：舍业者，拾□其家产而厚事宾客也。刘氏云“舍音赦。谓为之筑舍立
居业也”。</span>
<br>
<br>　　秦昭王闻其贤，乃先使泾阳君为质于齐，以求见孟尝君。孟尝君将入秦，宾客莫欲
其行，谏，不听。苏代谓曰：“今旦代从外来，见木禺人与土禺人相与语。①木禺人曰：‘天雨，子将败矣。’土禺人曰：‘我生于土，败则归土。今天雨，流子而行，未知所止息也。’今秦，虎狼之国也，而君欲往，如有不得还，君得无为土
禺人所笑乎？”孟尝君乃止。
<br>
<br>　　<span style="font-size:10.5pt;color:'004060'">注①索隐音偶，又音寓。谓以土木为之偶，类于人也。苏代以土偶比泾阳君，木偶
比孟尝君也。</span>
<br>
<br>　　齐愍王二十五年，复卒使孟尝君入秦，昭王即以孟尝君为秦相。人或说秦昭王曰：
“孟尝君贤，而又齐族也，今相秦，必先齐而后秦，秦其危矣。”于是秦昭王乃止。囚
孟尝君，谋欲杀之。孟尝君使人抵昭王幸姬求解。①幸姬曰：“妾愿得君狐白裘。”②
此时孟尝君有一狐白裘，直千金，天下无双，入秦献之昭王，更无他裘。孟尝君患之，
问客，莫能对。最下坐有能为狗盗者，曰：“臣能得狐白裘。”乃夜为狗，以入秦宫
臧中，③取所献狐白裘至，以献秦王幸姬。幸姬为言昭王，昭王释孟尝君。孟尝君得出，
即驰去，更封传，变名姓以出关。④夜半至函谷关。⑤秦昭王后悔出孟尝君，求之已去，
即使人驰传逐之。孟尝君至关，关法鸡鸣而出客，孟尝君恐追至，客之居下坐者有能为
鸡鸣，而鸡齐鸣，遂发传出。出如食顷，秦追果至关，已后孟尝君出，乃还。始孟尝君
列此二人于宾客，宾客尽羞之，及孟尝君有秦难，卒此二人拔之。自是之后，客皆服。
<br>
<br>　　<span style="font-size:10.5pt;color:'004060'">注①索隐抵音丁礼反。按：抵谓触冒而求之也。
<br>
<br>　　注②集解韦昭曰；“以狐之白毛为裘。谓集狐腋之毛，言美而难得者。”
<br>
<br>　　注③正义臧，在浪反。
<br>
<br>　　注④索隐更者，改也。改前封传而易姓名，不言是孟尝之名。封传犹今之驿券。
<br>
<br>　　注⑤正义关在陕州桃林县西南十三里。</span>
<br>
<br>　　孟尝君过赵，赵平原君客之。赵人闻孟尝君贤，出观之，皆笑曰：“始以薛公为魁
然也，今视之，乃眇小丈夫耳。”孟尝君闻之，怒。客与俱者下，斫击杀数百人，遂灭
一县以去。
<br>
<br>　　齐愍王不自得，①以其遣孟尝君。孟尝君至，则以为齐相，任政。
<br>
<br>　　<span style="font-size:10.5pt;color:'004060'">注①索隐不自德。是愍王遣孟尝君，自言己无德也。</span>
<br>
<br>　　孟尝君怨秦，将以齐为韩、魏攻楚，因与韩、魏攻秦，①而借兵食于西周。
<br>
<br>　　苏代为西周谓曰：②“君以齐为韩、魏攻楚九年，取宛、叶以北以强韩、魏，③今
复攻秦以益之。韩、魏南无楚忧，西无秦患，则齐危矣。韩、魏必轻齐畏秦，臣为君危
之。君不如令敝邑深合于秦，而君无攻，又无借兵食。君临函谷而无攻，令敝邑以君之
情谓秦昭王曰‘薛公必不破秦以强韩、魏。其攻秦也，欲王之令楚王割东国以与齐，④
而秦出楚怀王以为和’。君令敝邑以此惠秦，秦得无破而以东国自免也，秦必欲之。楚
王得出，必德齐。齐得东国益强，而薛世世无患矣。秦不大弱，而处三晋之西，三晋必
重齐。”薛公曰：“善。”因令韩、魏贺秦，使三国无攻，而不借兵食于西周矣。是时，
楚怀王入秦，秦留之，故欲必出之。秦不果出楚怀王。
<br>
<br>　　<span style="font-size:10.5pt;color:'004060'">注①集解徐广曰：“年表曰韩、魏、齐共击秦军于函谷。”
<br>
<br>　　注②索隐战国策作“韩庆为西周谓薛公”。
<br>
<br>　　注③正义宛在邓州，叶在许州。二县以北旧属楚，二国共没以入韩、魏。
<br>
<br>　　注④正义东国，齐、徐夷。</span>
<br>
<br>　　孟尝君相齐，其舍人魏子①为孟尝君收邑入，②三反而不致一入。孟尝君问之，对
曰：“有贤者，窃假与之，以故不致入。”孟尝君怒而退魏子。居数年，人或毁孟尝君
于齐愍王曰：“孟尝君将为乱。”及田甲劫愍王，愍王意疑孟尝君，孟尝君乃奔。③魏
子所与粟贤者闻之，乃上书言孟尝君不作乱，请以身为盟，遂自刭宫门以明孟尝君。愍
王乃惊，而踪迹验问，孟尝君果无反谋，乃复召孟尝君。孟尝君因谢病，归老于薛。愍
王许之。
<br>
<br>　　<span style="font-size:10.5pt;color:'004060'">注①索隐舍人官微，记姓而略其名，故云魏子。
<br>
<br>　　注②索隐收其国之租税也。
<br>
<br>　　注③集解徐广曰：“愍王三十四年，田甲劫王，薛文走。”</span>
<br>
<br>　　其后，秦亡将吕礼相齐，欲困苏代。代乃谓孟尝君曰：“周最于齐，至厚也，①而
齐王逐之，而听亲弗②相吕礼者，欲取秦也。齐、秦合，则亲弗与吕礼重矣。有用，齐、
秦必轻君。君不如急北兵，趋赵以和秦、魏，收周最以厚行，且反齐王之信，③又禁天
下之变。④齐无秦，则天下集齐，亲弗必走，则齐王孰与为其国也！”于是孟尝君从其
计，而吕礼嫉害于孟尝君。
<br>
<br>　　<span style="font-size:10.5pt;color:'004060'">注①正义周最，周之公子。
<br>
<br>　　注②集解亲弗，人姓名。索隐亲，姓；弗，名也。战国策作“祝弗”，盖“祝”为
得之。
<br>
<br>　　注③索隐周最本厚于齐，今欲逐之而相秦之亡将。苏代谓孟尝君，令齐收周最以自
厚其行，又且得反齐王之有信，以不逐周最也。
<br>
<br>　　注④索隐变谓齐、秦合则亲弗、吕礼用，用则秦、齐轻孟尝也。</span>
<br>
<br>　　孟尝君惧，乃遗秦相穰侯魏书曰：“吾闻秦欲以吕礼收齐，齐，天下之强国也，
子必轻矣。齐秦相取以临三晋，吕礼必并相矣，是子通齐以重吕礼也。若齐免于天下之
兵，其雠子必深矣。子不如劝秦王伐齐。齐破，吾请以所得封子。齐破，秦畏晋之强，
秦必重子以取晋。晋国敝于齐而畏秦，晋必重子以取秦。是子破齐以为功，挟晋以为重；
是子破齐定封，秦、晋交重子。若齐不破，吕礼复用，子必大穷。”于是穰侯言于秦昭
王伐齐，而吕礼亡。
<br>
<br>　　后齐愍王灭宋，益骄，欲去孟尝君。孟尝君恐，乃如魏。魏昭王以为相，西合于秦、
赵，与燕共伐破齐。齐愍王亡在莒，遂死焉。齐襄王立，而孟尝君中立于诸侯，无所属。
齐襄王新立，畏孟尝君，与连和，复亲薛公。文卒，谥为孟尝君。①诸子争立，而齐魏
共灭薛。孟尝绝嗣无后也。
<br>
<br>　　<span style="font-size:10.5pt;color:'004060'">注①集解皇览曰：“孟尝君在鲁国薛城中向门东。向门，出北边门也。”诗云
“居常与许”，郑玄曰“‘常’或作‘尝’，在薛之南”。孟尝邑于薛城也。索隐按：
孟尝袭父封薛，而号曰孟尝君，此云谥，非也。孟，字也；尝，邑名。诗云“居常与许”，
郑笺云“‘常’或作‘尝’，尝邑在薛之旁”是也。正义括地志云：“孟尝君墓在徐州
滕县五十二里。卒在齐襄王之时也。”</span>
<br>
<br>　　初，冯O①闻孟尝君好客，蹑F而见之。②孟尝君曰；“先生远辱，何以教文也？”
冯O曰：“闻君好士，以贫身归于君。”孟尝君置传舍十日，③孟尝君问传舍长曰：
“客何所为？”答曰：“冯先生甚贫，犹有一剑耳，又蒯缑。④弹其剑而歌曰‘长铗归
来乎，食无鱼’。”孟尝君迁之幸舍，食有鱼矣。五日，又问传舍长。答曰：“客复弹
剑而歌曰‘长铗归来乎，出无舆’。”孟尝君迁之代舍，出入乘舆车矣。五日，孟尝君
复问传舍长。舍长答曰：“先生又尝弹剑而歌曰‘长铗归来乎，无以为家’。”孟尝君
不悦。
<br>
<br>　　<span style="font-size:10.5pt;color:'004060'">注①集解音欢。复作“暖”，音许袁反。索隐音欢。或作“谖”，音况远反。
<br>
<br>　　注②索隐F音。字亦作“”，又作“帧保亦作“酢薄
<br>
<br>　　注③索隐传音逐缘反。按：传舍、幸舍及代舍，并当上、中、下三等之客所舍之名
耳。
<br>
<br>　　注④集解蒯音苦怪反。茅之类，可为绳。言其剑把无物可装，以小绳缠之也。</span>
<br>
<br>　　缑音侯，亦作“候”，谓把剑之处。索隐蒯，草名，音“蒯聩”之“蒯”。缑音侯，
字亦作“候”，谓把剑之物。言其剑无物可装，但以蒯绳缠之，故云“蒯缑”。
<br>
<br>　　居年，冯O无所言。孟尝君时相齐，封万户于薛。其食客三千人。邑入不足以奉
客，①使人出钱于薛。岁余不入，贷钱者多不能与其息，②客奉将不给。
<br>
<br>　　孟尝君忧之，问左右：“何人可使收债于薛者？”传舍长曰：“代舍客冯公形容状
貌甚辩，长者，无他伎③能，宜可令收债。”孟尝君乃进冯O而请之曰：“宾客不知文
不肖，幸临文者三千余人，邑入不足以奉宾客，故出息钱于薛。薛岁不入，民颇不与其
息。今客食恐不给，愿先生责之。”冯O曰；“诺。”辞行，至薛，召取孟尝君钱者皆
会，得息钱十万。乃多酿酒，买肥牛，召诸取钱者，能与息者皆来，不能与息者亦来，
皆持取钱之券书合之。齐为会，日杀牛置酒。
<br>
<br>　　酒酣，乃持券如前合之，能与息者，与为期；贫不能与息者，取其券而烧之。曰：“孟尝君所以贷钱者，为民之无者以为本业也；所以求息者，为无以奉客也。
<br>
<br>　　今富给者以要期，贫穷者燔券书以捐之。诸君强饮食。有君如此，岂可负哉！”坐者皆起，再拜。
<br>
<br>　　<span style="font-size:10.5pt;color:'004060'">注①正义奉，符用反。
<br>
<br>　　注②索隐按：与犹还也。息犹利也。
<br>
<br>　　注③集解亦作“技”。</span>
<br>
<br>　　孟尝君闻冯O烧券书，怒而使使召O。O至，孟尝君曰：“文食客三千人，故贷钱
于薛。文奉邑少，①而民尚多不以时与其息，客食恐不足，故请先生收责之。闻先生得
钱，即以多具牛酒而烧券书，何？”冯O曰：“然。不多具牛酒即不能毕会，无以知其
有余不足。有余者，为要期。不足者，虽守而责之十年，息愈多，急，即以逃亡自捐之。
若急，终无以偿，上则为君好利不爱士民，下则有离上抵负之名，非所以厉士民彰君声
也。焚无用虚债之券，捐不可得之虚计，令薛民亲君而彰君之善声也，君有何疑焉！”
孟尝君乃拊手而谢之。
<br>
<br>　　<span style="font-size:10.5pt;color:'004060'">注①索隐言文之奉邑少，故令出息于薛。</span>
<br>
<br>　　齐王惑于秦、楚之毁，以为孟尝君名高其主而擅齐国之权，遂废孟尝君。诸客见孟
尝君废，皆去。冯O曰：“借臣车一乘，可以入秦者，必令君重于国而奉邑益广，可乎？”
孟尝君乃约车币而遣之。冯O乃西说秦王曰：“天下之游士冯轼结西入秦者，无不欲
强秦而弱齐；冯轼结东入齐者，无不欲强齐而弱秦。
<br>
<br>　　此雄雌之国也，势不两立为雄，雄者得天下矣。”秦王跽而问之曰：“何以使秦无
为雌而可？”冯O曰：“王亦知齐之废孟尝君乎？”秦王曰：“闻之。”冯O曰：“使
齐重于天下者，孟尝君也。今齐王以毁废之，其心怨，必背齐；背齐入秦，则齐国之情，
人事之诚，尽委之秦，齐地可得也，岂直为雄也！君急使使载币阴迎孟尝君，不可失时
也。如有齐觉悟，复用孟尝君，则雌雄之所在未可知也。”秦王大悦，乃遣车十乘黄金
百镒以迎孟尝君。冯O辞以先行，至齐，说齐王曰：“天下之游士冯轼结东入齐者，
无不欲强齐而弱秦者；冯轼结西入秦者，无不欲强秦而弱齐者。夫秦齐雄雌之国，秦
强则齐弱矣，此势不两雄。
<br>
<br>　　今臣窃闻秦遣使车十乘载黄金百镒以迎孟尝君。
<br>
<br>　　孟尝君不西则已，西入相秦则天下归之，秦为雄而齐为雌，雌则临淄、即墨危矣。
王何不先秦使之未到，复孟尝君，而益与之邑以谢之？孟尝君必喜而受之。
<br>
<br>　　秦虽强国，岂可以请人相而迎之哉！折秦之谋，而绝其霸强之略。”齐王曰：“善。”
<br>
<br>　　乃使人至境候秦使。秦使车适入齐境，使还驰告之，王召孟尝君而复其相位，而与
其故邑之地，又益以千户。秦之使者闻孟尝君复相齐，还车而去矣。
<br>
<br>　　自齐王毁废孟尝君，诸客皆去。后召而复之，冯O迎之。未到，孟尝君太息叹曰：
“文常好客，遇客无所敢失，食客三千有余人，先生所知也。客见文一日废，皆背文而
去，莫顾文者。今赖先生得复其位，客亦有何面目复见文乎？如复见文者，必唾其面而
大辱之。”冯O结辔下拜。孟尝君下车接之，曰：“先生为客谢乎？”冯O曰：“非为
客谢也，为君之言失。夫物有必至，事有固然，君知之乎？”孟尝君曰：“愚不知所谓
也。”曰：“生者必有死，物之必至也；富贵多士，贫贱寡友，事之固然也。君独不见
夫*(朝)*趣市*[朝]*者乎？①明旦，侧肩争门而入；日暮之后，过市朝者掉臂而不顾。
②非好朝而恶暮，所期物忘其中。③今君失位，宾客皆去，不足以怨士而徒绝宾客之路。
愿君遇客如故。”孟尝君再拜曰：“敬从命矣。闻先生之言，敢不奉教焉。”
<br>
<br>　　<span style="font-size:10.5pt;color:'004060'">注①索隐趣音娶。趣，向也。
<br>
<br>　　注②索隐过音光卧反。朝音潮。谓市之行位有如朝列，因言市朝耳。
<br>
<br>　　注③索隐按：期物谓入市心中所期之物利，故平明侧肩争门而入，今日暮，所期忘
其中。忘者，无也。其中，市朝之中。言日暮物尽，故掉臂不顾也。</span>
<br>
<br>　　太史公曰：吾尝过薛，其俗闾里率多暴桀子弟，与邹、鲁殊。问其故，曰：“孟尝
君招致天下任侠，奸人入薛中盖六万余家矣。”世之传孟尝君好客自喜，名不虚矣。
<br>
<br>　　【索隐述赞】靖郭之子，威王之孙。既强其国，实高其门。好客喜士，见重平原。
鸡鸣狗盗，魏子、冯暖。如何承睫，薛县徒存！

</span></td>
  </tr>
<tr><td align=center><a href="index.htm"><span style="font-size:12pt; color: #2895C3; letter-spacing: 1px; line-height: 25px;">返&nbsp;&nbsp;回</span></a>&nbsp;&nbsp;&nbsp;&nbsp;<a href="076.htm"><span style="font-size:12pt; color: #2895C3; letter-spacing: 1px; line-height: 25px;">下一页</span></a></td></tr>
</table>
</center></div>
<div align="center"><center>
<table border=0 width=100% cellspacing=0 cellpadding=0>

<tr>
 <td  align='center'style="font-size: 11.5pt"><hr width="85%" size="1" 
 color="#CBE2EC"><a href="http://www.my285.com/">梦远书城(<font face="华文新魏">my285.com</font>)</a></td></tr></table>
</center></div>
<div align="center">
<script src="http://www.my285.com/41tf/gdx.js"></script>
<script src="http://www.my285.com/41tf/wd.js"></script></div>


<center><script src="../../41tf/WB.js"></script></center>
<script src="../../41tf/wdp.js"></script>
<script src="../../41tf/wdt.js"></script>
<div style='display:"none"'><script src="../../41tf/tj.js"></script></div>

</body>

<!-- Mirrored from www.my285.com/shishu/shiji/075.htm by HTTrack Website Copier/3.x [XR&CO'2007], Thu, 21 Mar 2013 03:59:59 GMT -->
</html>
