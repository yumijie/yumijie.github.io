<html>

<!-- Mirrored from www.my285.com/shishu/shiji/066.htm by HTTrack Website Copier/3.x [XR&CO'2007], Thu, 21 Mar 2013 03:59:51 GMT -->
<head>
<meta http-equiv="Content-Type" content="text/html; charset=gb2312">
<title>梦远书城_史记(集注本) </title>
<link rel="stylesheet" href="images/wyt.css">

</head>
<center><script src="http://www.my285.com/41tf/DH1.js"></script></center>
<table border="0" width="100%" cellspacing="0" cellpadding="0" background="../../41tf/bj1.gif">
<tr><td align="center">
<script src="../../41tf/DH0.js"></script></td></tr></table>
<center><script src="../../41tf/DH.js"></script></center>
<div align="center">
<script src="http://www.my285.com/41tf/dd.js"></script>
<script src="http://www.my285.com/41tf/gds.js"></script></div><body bgcolor="#f7f7e7" topmargin="2" leftmargin="0" rightmargin="0" 
bottommargin="0">

<div align="center"><img src="images/logo.gif" width="165" height="41"></div>
<div align="center"><hr color="#CBE2EC" width=85%></div>
<div align=center><table width=85%>
   <tr><td align=right style="font-size:12pt; color: #2895C3; letter-spacing: 1px; line-height: 25px;">卷六十六&nbsp;&nbsp;伍子胥列传　第六
</span></td></tr></table></div><p>
<div align="center"><center>
<table border="0" width="85%">
  <tr>
    <td style="font-size:12pt; line-height: 150%;"><br>
<br>　　伍子胥者，楚人也，名员。员父曰伍奢。员兄曰伍尚。其先曰伍举，以直谏事楚庄
王，①有显，故其后世有名于楚。
<br>
<br>　　<span style="font-size:10.5pt;color:'004060'">注①索隐按：举直谏，见左氏、楚系家。</span>
<br>
<br>　　楚平王有太子名曰建，使伍奢为太傅，费无忌①为少傅。无忌不忠于太子建。平王使无忌为太子取妇于秦，秦女好，无忌驰归报平王曰：“秦女绝美，王可自取，而更为太子取妇。”平王遂自取秦女而绝爱幸之，生子轸。更为太子取妇。
<br>
<br>　　<span style="font-size:10.5pt;color:'004060'">注①索隐按：左传作“费无极”。</span>
<br>
<br>　　无忌既以秦女自媚于平王，因去太子而事平王。恐一旦平王卒而太子立，杀己，乃
因谗太子建。建母，蔡女也，无宠于平王。平王稍益疏建，使建守城父，①备边兵。
<br>
<br>　　<span style="font-size:10.5pt;color:'004060'">注①集解地理志颍川有城父县。索隐本陈邑，楚伐陈而有之。地理志颍川有城父县。</span>
<br>
<br>　　顷之，无忌又日夜言太子短于王曰：“太子以秦女之故，不能无怨望，愿王少自备
也。自太子居城父，将兵，外交诸侯，且欲入为乱矣。”平王乃召其太傅伍奢考问之。
伍奢知无忌谗太子于平王，因曰：“王独柰何以谗贼小臣疏骨肉之亲乎？”无忌曰：
“王今不制，其事成矣。王且见禽。”于是平王怒，囚伍奢，而使城父司马奋扬①往杀
太子。行未至，奋扬使人先告太子：“太子急去，不然将诛。”太子建亡奔宋。
<br>
<br>　　<span style="font-size:10.5pt;color:'004060'">注①索隐城父司马之姓名也。</span>
<br>
<br>　　无忌言于平王曰：“伍奢有二子，皆贤，不诛且为楚忧。可以其父质而召之，不然
且为楚患。”王使使谓伍奢曰：“能致汝二子则生，不能则死。”伍奢曰：“尚为人仁，
呼必来。员为人刚戾忍，①能成大事，彼见来之并禽，其势必不来。”王不听，使人
召二子曰：“来，吾生汝父；不来，今杀奢也。”伍尚欲往，员曰：“楚之召我兄弟，
非欲以生我父也，恐有脱者后生患，故以父为质，诈召二子。二子到，则父子俱死。何
益父之死？往而令雠不得报耳。不如奔他国，借力以雪父之耻，俱灭，无为也。”伍尚
曰：“我知往终不能全父命。然恨父召我以求生而不往，后不能雪耻，终为天下笑耳。”
谓员：“可去矣！汝能报杀父之雠，我将归死。”尚既就执，使者捕伍胥。伍胥贯弓②
执矢向使者，使者不敢进，伍胥遂亡。闻太子建之在宋，往从之。奢闻子胥之亡也，曰：
“楚国君臣且苦兵矣。”伍尚至楚，楚并杀奢与尚也。
<br>
<br>　　<span style="font-size:10.5pt;color:'004060'">注①集解音火候反。索隐邹氏云：“一作‘诟’，骂也，音逅。”刘氏音火候反。
<br>
<br>　　注②集解贯，乌还反。索隐刘氏音贯为弯，又音古患反。贯谓满张弓。</span>
<br>
<br>　　伍胥既至宋，宋有华氏之乱，①乃与太子建俱奔于郑。郑人甚善之。太子建又适晋，
晋顷公曰：“太子既善郑，郑信太子。太子能为我内应，而我攻其外，灭郑必矣。灭郑
而封太子。”太子乃还郑。事未会，会自私欲杀其从者，从者知其谋，乃告之于郑。郑
定公与子产诛杀太子建。建有子名胜。伍胥惧，乃与胜俱奔吴。到昭关，②昭关欲执之。
伍胥遂与胜独身步走，几不得脱。追者在后。至江，江上有一渔父乘船，知伍胥之急，
乃渡伍胥。伍胥既渡，解其剑曰：“此剑直百金，以与父。”父曰：“楚国之法，得伍
胥者赐粟五万石，爵执，岂徒百金剑邪！”不受。伍胥未至吴而疾，止中道，乞食。
③至于吴，吴王僚方用事，公子光为将。伍胥乃因公子光以求见吴王。
<br>
<br>　　<span style="font-size:10.5pt;color:'004060'">注①索隐春秋昭二十年，宋华亥p向宁p华定与君争而出奔是也。
<br>
<br>　　注②索隐其关在江西p乃吴楚之境也。
<br>
<br>　　注③集解张勃曰：“子胥乞食处在丹阳溧阳县。”索隐按：张勃，晋人，吴鸿胪严
之子也，作吴录，裴氏注引之是也。溧音栗，水名也。</span>
<br>
<br>　　久之，楚平王以其边邑钟离与吴边邑卑梁氏俱蚕，两女子争桑相攻，乃大怒，至于
两国举兵相伐。吴使公子光伐楚，拔其钟离p居巢而归。①伍子胥说吴王僚曰：“楚可
破也。愿复遣公子光。”公子光谓吴王曰：“彼伍胥父兄为戮于楚，而劝王伐楚者，欲
以自报其雠耳。伐楚未可破也。”伍胥知公子光有内志，欲杀王而自立，未可说以外事，
乃进专诸②于公子光，退而与太子建之子胜耕于野。
<br>
<br>　　<span style="font-size:10.5pt;color:'004060'">注①索隐二邑，楚县也。按：钟离县在六安，古钟离子之国，系本谓之“终”，
嬴姓之国。居巢亦国也。桀奔南巢，其国盖远。尚书序“巢伯来朝”，盖因居之于淮南
楚地也。
<br>
<br>　　注②索隐左传谓之“专设诸”。</span>
<br>
<br>　　五年而楚平王卒。初，平王所夺太子建秦女生子轸，及平王卒，轸竟立为后，是为
昭王。吴王僚因楚丧，使二公子将兵往袭楚。楚发兵绝吴兵之后，不得归。
<br>
<br>　　吴国内空，而公子光乃令专诸袭刺吴王僚而自立，是为吴王阖庐。阖庐既立，得志，
乃召伍员以为行人，而与谋国事。
<br>
<br>　　楚诛其大臣郄宛p伯州，伯州之孙伯和霰嘉猓①吴亦以何大夫。前王僚所
遣二公子将兵②伐楚者，道绝不得归。后闻阖庐s王僚自立，遂以其兵降楚，楚封之于
舒。阖庐立三年，乃兴师与伍胥p伯悍コ，拔舒，遂禽故吴反二将军。因欲至郢，将
军孙武曰：“民劳，未可，且待之。”乃归。
<br>
<br>　　<span style="font-size:10.5pt;color:'004060'">注①集解徐广曰：“伯州者，晋伯宗之子也。伯州之子曰郄宛，郄宛之子曰伯
骸Ｍ鹨嘈詹，又别氏郄。楚世家云杀郄宛，宛之宗姓伯氏子曰骸Ｎ馐兰以瞥诛伯州
，其孙伯罕嘉庖病！彼饕按：州犁，伯宗子也。宛，州犁子。伯海宛子。
音喜。伯氏别姓。
<br>
<br>　　注②索隐公子烛庸及盖余也。</span>
<br>
<br>　　四年，吴伐楚，取六与。①五年，伐越，败之。六年，楚昭王使公子囊瓦②将兵
伐吴。吴使伍员迎击，大破楚军于豫章，③取楚之居巢。
<br>
<br>　　<span style="font-size:10.5pt;color:'004060'">注①集解六，古国，皋陶之后所封。县有天柱山。索隐六，古国也，皋陶之后所
封。县有天柱山。
<br>
<br>　　注②集解案：左传楚公子贞字子囊，其孙名瓦，字子常。此言公子，又兼称囊瓦，
误也。索隐按：左氏楚公子贞字子囊，其孙名瓦，字子常。此言公子，又兼称囊瓦，盖
误。
<br>
<br>　　注③集解豫章在江南。索隐按：杜预云“昔豫章在江北，盖分后徙之于江南也”。</span>
<br>
<br>　　九年，吴王阖庐谓子胥p孙武曰：“始子言郢未可入，今果何如？”二子对曰：“楚将囊瓦贪，而唐p蔡皆怨之。王必欲大伐之，必先得唐p蔡乃可。”阖庐听之，悉兴师与唐p蔡伐楚，与楚夹汉水而陈。吴王之弟夫概①将兵请从，王不听，遂以其属
五千人击楚将子常。②子常败走，奔郑。于是吴乘胜而前，五战，遂至郢。②己卯，楚
昭王出奔。庚辰，吴王入郢。
<br>
<br>　　<span style="font-size:10.5pt;color:'004060'">注①索隐古赉反。
<br>
<br>　　注②集解子常，公孙瓦。索隐公孙瓦也。
<br>
<br>　　注③集解郢，楚都。索隐郢，楚都也。音以正反，又一音以井反。</span>
<br>
<br>　　昭王出亡，入云梦；盗击王，王走郧。①郧公弟怀曰：“平王杀我父，我杀其子，
不亦可乎！”郧公恐其弟杀王，与王奔随。②吴兵围随，谓随人曰：“周之子孙在汉川
者，楚尽灭之。”随人欲杀王，王子綦匿王，己自为王以当之。随人卜与王于吴，不吉，乃谢吴不与王。
<br>
<br>　　<span style="font-size:10.5pt;color:'004060'">注①集解音云，国名。索隐奏云二音。走，向也。郧，国名。
<br>
<br>　　注②正义今有楚昭王故城，昭王奔随之处，宫之北城即是。</span>
<br>
<br>　　始伍员与申包胥为交，员之亡也，谓包胥曰：“我必覆楚。”包胥曰：“我必存之。”
及吴兵入郢，伍子胥求昭王。既不得，乃掘楚平王墓，出其尸，鞭之三百，然后已。申
包胥亡于山中，使人谓子胥曰：“子之报雠，其以甚乎！吾闻之，人者胜天，天定亦
能破人。①今子故平王之臣，亲北面而事之，今至于J死人，此岂其无天道之极乎！”
伍子胥曰：“为我谢申包胥曰，吾日莫途远，吾故倒行而逆施之。”②于是申包胥走秦
告急，求救于秦。秦不许。包胥立于秦廷，昼夜哭，七日七夜不绝其声。秦哀公怜之，
曰：“楚虽无道，有臣若是，可无存乎！”乃遣车五百乘救楚击吴。六月，败吴兵于稷。
③会吴王久留楚求昭王，而阖庐弟夫概乃亡归，自立为王。阖庐闻之，乃释楚而归，击
其弟夫概。夫概败走，遂奔楚。楚昭王见吴有内乱，乃复入郢。封夫概于堂溪，④为堂
溪氏。楚复与吴战，败吴，吴王乃归。
<br>
<br>　　<span style="font-size:10.5pt;color:'004060'">注①正义申包胥言闻人者虽一时凶暴胜天，及天降其凶，亦破于强暴之人。
<br>
<br>　　注②索隐按：倒音丁老反。施音如字。子胥言志在复雠，常恐且死，不遂本心，今
幸而报，岂论理乎！譬如人行，前途尚远，而日势已莫，其在颠倒疾行，逆理施事，何
得责吾顺理乎！
<br>
<br>　　注③集解稷丘，地名，在郊外。索隐按：左传作“稷丘”。杜预云“稷丘，地名，
在郊外”。
<br>
<br>　　注④集解徐广曰：“在慎县。”S案：地理志汝南有吴房县。应劭曰“夫概奔楚，
封于堂溪，本房子国，以封吴，故曰吴房”，然则不得在慎县也。正义案：今豫州吴房县在州西北九十里。</span>
<br>
<br>　　后二岁，阖庐使太子夫差将兵伐楚，取番。①楚惧吴复大来，乃去郢，徙于e。②
当是时，吴以伍子胥p孙武之谋，西破强楚，北威齐晋，南服越人。
<br>
<br>　　<span style="font-size:10.5pt;color:'004060'">注①集解音普寒反，又音婆。索隐音普寒反，又音婆。盖鄱阳也。
<br>
<br>　　注②集解楚地，音若。索隐音若。e，楚地，今阙。</span>
<br>
<br>　　其后四年，孔子相鲁。后五年，伐越。越王句践迎击，败吴于姑苏，伤阖庐指，①军却。阖庐病创②将死，
谓太子夫差曰：“尔忘句践杀尔父乎？”夫差对曰：“不敢忘。”是夕，阖庐死。夫差
既立为王，以伯何太宰，习战射。二年后伐越，败越于夫湫。③越王句践乃以余兵五
千人栖于会稽之上，④使大夫种⑤厚币遗吴太宰阂郧牒停求委国为臣妾。吴王将许之。
伍子胥谏曰：“越王为人能辛苦。今王不灭，后必悔之。”吴王不听，用太宰杭疲与
越平。
<br>
<br>　　<span style="font-size:10.5pt;color:'004060'">注①正义姑苏当作“d李”，乃文误也。左传云“战d李，伤将指，卒于陉”是也。
解在吴世家。
<br>
<br>　　注②集解楚良反。索隐音疮。
<br>
<br>　　注③集解音椒。索隐音椒，又如字。正义太湖中椒山也。解在吴世家。
<br>
<br>　　注④正义土地名，在越州会稽县东南十二里。
<br>
<br>　　注⑤索隐刘氏云“大夫姓，种名”，非也。按：今吴南有文种埭，则种姓文，为大
夫官也。正义高诱云：“大夫种，姓文氏，字子禽，楚之郢人。”</span>
<br>
<br>　　其后五年，而吴王闻齐景公死而大臣争宠，新君弱，乃兴师北伐齐。伍子胥谏曰：
“句践食不重味，吊死问疾，且欲有所用之也。此人不死，必为吴患。今吴之有越，犹
人之有腹心疾也。而王不先越而乃务齐，不亦谬乎！”吴王不听，伐齐，大败齐师于艾
陵，①遂威邹鲁之君以归。②益疏子胥之谋。
<br>
<br>　　<span style="font-size:10.5pt;color:'004060'">注①正义括地志云：“艾山在兖州博城县南百六十里，本齐博邑。”
<br>
<br>　　注②正义邹君居兖州邹县。鲁，曲阜县。</span>
<br>
<br>　　其后四年，吴王将北伐齐，越王句践用子贡之谋，乃率其以助吴，而重宝以献遗
太宰骸Ｌ宰杭仁受越赂，其爱信越殊甚，日夜为言于吴王。吴王信用褐计。伍子
胥谏曰：“夫越，腹心之病，今信其浮辞诈伪而贪齐。破齐，譬犹石田，无所用之。且
盘庚之诰曰：‘有颠越不恭，劓殄灭之，俾无遗育，无使易种于兹邑。’此商之所以兴。
愿王释齐而先越；若不然，后将悔之无及。”而吴王不听，使子胥于齐。子胥临行，谓
其子曰：“吾数谏王，王不用，吾今见吴之亡矣。汝与吴俱亡，无益也。”乃属其子于
齐鲍牧，而还报吴。
<br>
<br>　　吴太宰杭扔胱玉阌邢叮因谗曰：“子胥为人刚暴，少恩，猜贼，其怨望恐为深祸
也。前日王欲伐齐，子胥以为不可，王卒伐之而有大功。子胥耻其计谋不用，乃反怨望。
而今王又复伐齐，子胥专愎①强谏，沮②毁用事，徒幸吴之败以自胜其计谋耳。今王自
行，悉国中武力以伐齐，而子胥谏不用，因辍谢，详病不行。王不可不备，此起祸不难。
且菏谷宋⑺胖，其使于齐也，乃属其子于齐之鲍氏。夫为人臣，内不得意，外倚诸侯，
自以为先王之谋臣，今不见用，常鞅鞅怨望。愿王早图之。”吴王曰：“微子之言，吾
亦疑之。”
<br>
<br>　　乃使使赐伍子胥属镂③之剑，曰：“子以此死。”伍子胥仰天叹曰：“嗟乎！谗臣何乱矣，王乃反诛我。我令若父霸。自若未立时，诸公子争立，我以死争之于先王，几不得立。④若既得立，欲分吴国予我，我顾不敢望也。然今若听谀臣言以杀
长者。”乃告其舍人曰：“必树吾墓上以梓，令可以为器；⑤而抉⑥吾眼县吴东门之上，
⑦以观越寇之入灭吴也。”乃自刭死。吴王闻之大怒，乃取子胥尸盛以鸱夷革，⑧浮之
江中。⑨吴人怜之，为立祠于江上，⑩因命曰胥山。⑾
<br>
<br>　　<span style="font-size:10.5pt;color:'004060'">注①索隐皮逼反。
<br>
<br>　　注②集解自吕反。
<br>
<br>　　注③集解录于反。
<br>
<br>　　注④正义几音祈。
<br>
<br>　　注⑤正义器谓棺也，以吴必亡也。左传云：“树吾墓，可材也，吴其亡乎！”
<br>
<br>　　注⑥索隐乌穴反。抉亦决也。
<br>
<br>　　注⑦正义东门，门，谓门也，今名葑门。音普姑反。音覆浮反。越军开示
浦，子胥涛荡罗城，开此门，有随涛入，故以名门。顾野王云“鱼一名江豚，欲
风则涌”也。
<br>
<br>　　注⑧集解应劭曰：“取马革为鸱夷，鸱夷，}形。”正义盛音成。}，古曷反。
<br>
<br>　　注⑨集解徐广曰：“鲁哀公十一年。”正义案：年表云吴王夫差十一年也。
<br>
<br>　　注⑩正义吴地记曰：“越军于苏州东南三十里三江口，又向下三里，临江北岸立坛，
杀白马祭子胥，杯动酒尽，后因立庙于此江上。今其侧有浦名上坛浦。至晋会稽太守麋豹，移庙吴郭东门内道南，今庙见在。”
<br>
<br>　　注⑾集解张晏曰：“胥山在太湖边，去江不远百里，故云江上。”正义吴地记云：
“胥山，太湖边胥湖东岸山，西临胥湖，山有古丞胥二王庙。”按：其庙不干子胥事，
太史误矣，张注又非。</span>
    吴王既诛伍子胥，遂伐齐。齐鲍氏杀其君悼公而立阳生。吴王欲讨其贼，不胜而去。
其后二年，吴王召鲁]之君会之橐皋。①其明年，因北大会诸侯于黄池，②以令周室。
越王句践袭杀吴太子，③破吴兵。吴王闻之，乃归，使使厚币与越平。后九年，越王句
践遂灭吴，杀王夫差；而诛太宰海以不忠于其君，而外受重赂，与己比④周也。
<br>
<br>　　<span style="font-size:10.5pt;color:'004060'">注①索隐音拓皋二音。杜预云：“地名，在淮南逡遒县东南。”正义橐皋故县在庐
州巢县西北五十六里。
<br>
<br>　　注②正义在汴州封丘县南七里。
<br>
<br>　　注③索隐左传太子名友。
<br>
<br>　　注④正义纪鼻二音。</span>
<br>
<br>　　伍子胥初所与俱亡故楚太子建之子胜者，在于吴。吴王夫差之时，楚惠王欲召胜归
楚。叶公①谏曰：“胜好勇而阴求死士，殆有私乎！”惠王不听。遂召胜，使居楚之边
邑鄢，②号为白公。③白公归楚三年而吴诛子胥。
<br>
<br>　　<span style="font-size:10.5pt;color:'004060'">注①正义上式涉反。杜预云：“子高，沈诸梁。”
<br>
<br>　　注②集解徐广曰：“颍川鄢陵是。”正义鄢音偃。括地志云：“故郾城在豫州郾城
县南五里，与镄虐淄は嘟。”
<br>
<br>　　注③集解徐广曰：“汝南镄畔赜邪淄ぁ！闭义括地志云：“白亭在豫州镄畔啬
四十二里，又有白公故城。又许州扶沟县北四十五里北又有白亭也。”</span>
<br>
<br>　　白公胜既归楚，怨郑之杀其父，乃阴养死士求报郑。归楚五年，请伐郑，楚令尹子
西许之。兵未发而晋伐郑，郑请救于楚。楚使子西往救，与盟而还。白公胜怒曰：“非
郑之仇，乃子西也。”胜自砺剑，人问曰：①“何以为？”胜曰：“欲以杀子西。”子西闻之，笑曰：“胜如卵耳，何能为也。”
<br>
<br>　　<span style="font-size:10.5pt;color:'004060'">注①索隐左传作“子期之子平见曰‘王孙何自砺也’”。</span>
<br>
<br>　　其后四岁，白公胜与石乞袭杀楚令尹子西p司马子綦①于朝。石乞曰：“不杀王，
不可。”乃劫*(之)*王如高府。②石乞从者屈固③负楚惠王亡走昭夫人之宫。④叶公闻
白公为乱，率其国人攻白公。白公之徒败，亡走山中，自杀。⑤而虏石乞，而问白公尸
处，不言将亨。石乞曰：“事成为卿，不成而亨，固其职也。”终不肯告其尸处。遂亨
石乞，而求惠王复立之。
<br>
<br>　　<span style="font-size:10.5pt;color:'004060'">注①索隐左传作“子期”也。
<br>
<br>　　注②索隐杜预云：“楚之别府也。”
<br>
<br>　　注③集解徐广曰：“一作‘惠王从者屈固’。楚世家亦云‘王从者’。”索隐按：徐广曰一作“惠王从者屈固”，盖此本为得。而左传云“石乞尹门，圉公阳穴宫，负王以如昭夫人之宫”，则公阳是楚之大夫，王之从者也。
<br>
<br>　　注④索隐昭王夫人即惠王母，越女也。
<br>
<br>　　注⑤正义左传云白公奔而缢。</span>
<br>
<br>　　太史公曰：怨毒之于人甚矣哉！王者尚不能行之于臣下，况同列乎！向令伍子胥从
奢俱死，何异蝼蚁。弃小义，雪大耻，名垂于后世，悲夫！方子胥窘于江上，①道乞食，
志岂尝须臾忘郢邪？故隐忍就功名，非烈丈夫孰能致此哉？
<br>
<br>　　白公如不自立为君者，其功谋亦不可胜道者哉！
<br>
<br>　　<span style="font-size:10.5pt;color:'004060'">注①索隐窘音求殒反。</span>
<br>
<br>　　【索隐述赞】谗人罔极，交乱四国。嗟彼伍氏，被兹凶慝！员独忍诟，志复冤毒。
霸吴起师，伐楚逐北。鞭尸雪耻，抉眼□德。

</span></td>
  </tr>
<tr><td align=center><a href="index.htm"><span style="font-size:12pt; color: #2895C3; letter-spacing: 1px; line-height: 25px;">返&nbsp;&nbsp;回</span></a>&nbsp;&nbsp;&nbsp;&nbsp;<a href="067.htm"><span style="font-size:12pt; color: #2895C3; letter-spacing: 1px; line-height: 25px;">下一页</span></a></td></tr>
</table>
</center></div>
<div align="center"><center>
<table border=0 width=100% cellspacing=0 cellpadding=0>

<tr>
 <td  align='center'style="font-size: 11.5pt"><hr width="85%" size="1" 
 color="#CBE2EC"><a href="http://www.my285.com/">梦远书城(<font face="华文新魏">my285.com</font>)</a></td></tr></table>
</center></div>
<div align="center">
<script src="http://www.my285.com/41tf/gdx.js"></script>
<script src="http://www.my285.com/41tf/wd.js"></script></div>


<center><script src="../../41tf/WB.js"></script></center>
<script src="../../41tf/wdp.js"></script>
<script src="../../41tf/wdt.js"></script>
<div style='display:"none"'><script src="../../41tf/tj.js"></script></div>

</body>

<!-- Mirrored from www.my285.com/shishu/shiji/066.htm by HTTrack Website Copier/3.x [XR&CO'2007], Thu, 21 Mar 2013 03:59:52 GMT -->
</html>
