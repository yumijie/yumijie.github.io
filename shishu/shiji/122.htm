<html>

<!-- Mirrored from www.my285.com/shishu/shiji/122.htm by HTTrack Website Copier/3.x [XR&CO'2007], Thu, 21 Mar 2013 04:01:02 GMT -->
<head>
<meta http-equiv="Content-Type" content="text/html; charset=gb2312">
<title>梦远书城_史记(集注本) </title>
<link rel="stylesheet" href="images/wyt.css">

</head>
<center><script src="http://www.my285.com/41tf/DH1.js"></script></center>
<table border="0" width="100%" cellspacing="0" cellpadding="0" background="../../41tf/bj1.gif">
<tr><td align="center">
<script src="../../41tf/DH0.js"></script></td></tr></table>
<center><script src="../../41tf/DH.js"></script></center>
<div align="center">
<script src="http://www.my285.com/41tf/dd.js"></script>
<script src="http://www.my285.com/41tf/gds.js"></script></div><body bgcolor="#f7f7e7" topmargin="2" leftmargin="0" rightmargin="0" 
bottommargin="0">

<div align="center"><img src="images/logo.gif" width="165" height="41"></div>
<div align="center"><hr color="#CBE2EC" width=85%></div>
<div align=center><table width=85%>
   <tr><td align=right style="font-size:12pt; color: #2895C3; letter-spacing: 1px; line-height: 25px;">卷一百二十二&nbsp;&nbsp;酷吏列传　第六十二
</span></td></tr></table></div><p>
<div align="center"><center>
<table border="0" width="85%">
  <tr>
    <td style="font-size:12pt; line-height: 150%;"><br>
<br>　　孔子曰：“导之以政，齐之以刑，民免而无耻。①导之以德，齐之以礼，有耻且格。”
②老氏称：“上德不德，是以有德；下德不失德，是以无德。法令滋章，盗贼多有。”
太史公曰：信哉是言也！法令者治之具，而非制治清浊之源也。昔天下之网尝密矣，③
然奸伪萌起，其极也，上下相遁，至于不振。当是之时，吏治若救火扬沸，④非武健严
酷，恶能胜其任而愉快乎！言道德者，溺其职矣。故曰“听讼，吾犹人也，必也使无讼
乎”。“下士闻道大笑之”。非虚言也。汉兴，破觚而为圜，⑤鄣穸为朴，⑥网漏于
吞舟之鱼，而吏治AA，不至于奸，黎民艾安。由是观之，在彼不在此。⑦
<br>
<br>　　<span style="font-size:10.5pt;color:'004060'">注①集解孔安国曰：“免，苟免也。”
<br>
<br>　　注②集解何晏曰：“格，正也。”
<br>
<br>　　注③索隐昔天下之罔尝密矣。案：盐铁论云“秦法密于凝脂”。
<br>
<br>　　注④索隐言本弊不除，则其末难止。
<br>
<br>　　注⑤集解汉书音义曰：“觚，方。”索隐应劭云：“觚，八棱有隅者。高祖反秦之
政，破觚为圜，谓除其严法，约三章耳。”
<br>
<br>　　注⑥索隐应劭云：“削h为璞也。”晋灼云：“凋，弊也。劾淼虮字俗，使反质
朴。”
<br>
<br>　　注⑦集解韦昭曰：“在道德，不在严酷。”</span>
<br>
<br>　　高后时，酷吏独有侯封，刻轹宗室，侵辱功臣。吕氏已败，遂*(禽)**[夷]*侯封之
家。孝景时，晁错以刻深颇用术辅其资，而七国之乱，发怒于错，错卒以被戮。其后有
郅都p宁成之属。
<br>
<br>　　郅都者，①杨人也。②以郎事孝文帝。孝景时，都为中郎将，敢直谏，面折大臣于
朝。尝从入上林，贾姬③如厕，野彘卒入厕。上目都，都不行。上欲自持兵救贾姬，都
伏上前曰：“亡一姬复一姬进，天下所少宁贾姬等乎？陛下纵自轻，柰宗庙太后何！”
上还，彘亦去。太后闻之，赐都金百斤，由此重郅都。
<br>
<br>　　<span style="font-size:10.5pt;color:'004060'">注①索隐郅音质。
<br>
<br>　　注②集解徐广曰：“属河东。”索隐汉书云“河东大阳人”。正义括地志云：“故
杨城本秦时杨国，汉杨县城也，今晋州洪洞县也。至隋为杨，唐初改为洪洞，以故洪洞
镇为名也。秦及汉皆属河东郡。郅都墓在洪洞县东南二十里。”汉书云“郅都，河东大
阳人”，班固失之甚也。大阳，今陕州河北县是，亦属河东郡也。
<br>
<br>　　注③索隐案：姬生赵王彭祖也。</span>
<br>
<br>　　济南H氏①宗人三百余家，豪猾，二千石莫能制，于是景帝乃拜都为济南太守。至
则族灭H氏首恶，余皆股栗。②居岁余，郡中不拾遗。旁十余郡守畏都如大府。
<br>
<br>　　<span style="font-size:10.5pt;color:'004060'">注①集解汉书音义曰：“H音闲，小儿痫病也。”索隐荀悦音闲，邹氏刘氏音并同
也。
<br>
<br>　　注②集解徐广曰：“髀战摇也。”</span>
<br>
<br>　　都为人勇，有气力，公廉，不发私书，问遗无所受，请寄无所听。常自称曰：“已
倍亲而仕，身固当奉职死节官下，终不顾妻子矣。”
<br>
<br>　　郅都迁为中尉。丞相条侯至贵倨也，而都揖丞相。是时民朴，畏罪自重，而都独先
严酷，致行法不避贵戚，列侯宗室见都侧目而视，号曰“苍鹰”。
<br>
<br>　　临江王征诣中尉府对簿，临江王欲得刀笔为书谢上，而都禁吏不予。魏其侯使人以
闲与临江王。临江王既为书谢上，因自杀。窦太后闻之，怒，以危法中都，①都免归家。
孝景帝乃使使持节拜都为e门太守，而便道之官，得以便宜从事。匈奴素闻郅都节，居
边，为引兵去，竟郅都死不近e门。匈奴至为偶人象郅都，②令骑驰射莫能中，见惮如
此。匈奴患之。窦太后乃竟中都以汉法。景帝曰：“都忠臣。”欲释之。窦太后曰：
“临江王独非忠臣邪？”于是遂斩郅都。
<br>
<br>　　<span style="font-size:10.5pt;color:'004060'">注①索隐案：中，如字。谓以法中伤之。
<br>
<br>　　注②索隐汉书作“寓人象”。案：寓□偶也，谓刻木偶类人形也。一云寄人形于木
也。</span>
<br>
<br>　　宁成者，①穰人也。②以郎谒者事景帝。好气，为人小吏，必陵其长吏；
<br>
<br>　　为人上，操下③如束湿薪。④滑贼任威。稍迁至济南都尉，⑤而郅都为守。始前数
都尉⑥皆步入府，因吏谒守如县令，其畏郅都如此。及成往，直陵都出其上。都素闻其
声，于是善遇，与结O。久之，郅都死，后长安左右宗室多暴犯法，于是上召宁成为中
尉。⑦其治效郅都，其廉弗如，然宗室豪桀皆人人惴恐。
<br>
<br>　　<span style="font-size:10.5pt;color:'004060'">注①集解徐广曰：“宁，一作‘宁’。”
<br>
<br>　　注②集解徐广曰：“属南阳。”
<br>
<br>　　注③索隐操音七刀反。操，执也。
<br>
<br>　　注④集解徐广曰：“一无此字。”S案：韦昭曰“言急也”。
<br>
<br>　　注⑤正义百官表云：“*(都)**[郡]*尉，秦官，掌佐守典武职甲卒，秩比二千石，
有丞，秩皆六百石，景帝中二年更名都尉。”若周之司马。
<br>
<br>　　注⑥索隐数音所注反。
<br>
<br>　　注⑦正义百官表云：“中尉，秦官，掌徼循京师，武帝太初元年更名执金吾。”
<br>
<br>　　颜云：“金吾，鸟名也，主辟不祥。天子出行，职主先道，以御非常，故执此鸟之
象，因以名官。”</span>
<br>
<br>　　武帝即位，徙为内史。外戚多毁成之短，抵罪髡钳。是时九卿罪死即死，少被刑，
而成极刑，自以为不复收，于是解脱，①诈刻传出关归家。称曰：“仕不至二千石，贾
不至千万，安可比人乎！”乃贳贷②买陂田千余顷，假贫民，役使数千家。数年，会赦。
致产数千金，为任侠，持吏长短，出从数十骑。其使民威重于郡守。
<br>
<br>　　<span style="font-size:10.5pt;color:'004060'">注①索隐上音纪买反，下音他活反。谓脱钳□。
<br>
<br>　　注②索隐上音食夜反。贳，赊也，又音势。下音天得反。</span>
<br>
<br>　　周阳由者，其父赵兼以淮南王舅父侯周阳，故因姓周阳氏。①由以宗家任为郎，②
事孝文及景帝。景帝时，由为郡守。武帝即位，吏治尚循谨甚，然由居二千石中，最为
暴酷骄恣。所爱者，挠法活之；所憎者，曲法诛灭之。所居郡，必夷其豪。为守，视都
尉如令。为都尉，必陵太守，夺之治。与汲黯俱为忮，③司马安之文恶，④俱在二千石
列，同车未尝敢均茵伏。⑤
<br>
<br>　　<span style="font-size:10.5pt;color:'004060'">注①集解徐广曰：“侯五年，孝文六年国除。”正义周阳故城在绛州闻[喜]县东二
十九里。
<br>
<br>　　注②索隐案：与国家有外戚姻属，比于宗室，故曰“宗家”也。
<br>
<br>　　注③集解汉书音义曰：“坚忮也。”
<br>
<br>　　注④集解汉书音义曰：“以文法伤害人。”
<br>
<br>　　注⑤集解徐广曰：“汉书作‘冯’。伏者，轼。”索隐案：均，等也。茵，车蓐也。
伏，车轼也。言二人与由同载一车，尚不敢与之均茵轼也，谓下之也。汉书“伏”作“凭”也。</span>
<br>
<br>　　由后为河东都尉，时与其守胜屠公①争权，相告言罪。胜屠公当抵罪，义不受刑，
自杀，而由弃市。
<br>
<br>　　<span style="font-size:10.5pt;color:'004060'">注①索隐风俗通云：“胜屠即申屠。”</span>
<br>
<br>　　自宁成p周阳由之后，事益多，民巧法，大抵吏之治类多成p由等矣。
<br>
<br>　　赵禹者，寥恕＂僖宰羰凡怪卸脊伲②用廉为令史，事太尉亚夫。亚夫为丞相，禹
为丞相史，府中皆称其廉平。然亚夫弗任，曰：“极知禹无害，③然文深，④不可以居
大府。”今上时，禹以刀笔吏积劳，稍迁为御史。上以为能，至太中大夫。与张汤论定
诸律令，⑤作见知，吏传得相监司。用法益刻，盖自此始。
<br>
<br>　　<span style="font-size:10.5pt;color:'004060'">注①集解徐广曰：“属扶风，音台。”索隐音胎。料厥舴龇纭Ｕ义音胎。故脸
在雍武功县西南二十二里。古邰国，后稷所封，汉料匾病
<br>
<br>　　注②索隐案：谓京师诸官府吏。正义若京都府史。
<br>
<br>　　注③索隐苏林云：“言若无比也，盖云其公平也。”
<br>
<br>　　注④集解汉书音义曰：“禹持文法深刻。”
<br>
<br>　　注⑤集解徐广曰：“论，一作‘编’。”</span>
<br>
<br>　　张汤者，杜人也。①其父为长安丞，出，汤为儿守舍。还而鼠盗肉，其父怒，笞汤。
汤掘窟得盗鼠及余肉，劾鼠掠治，传爰书，讯鞫论报，②并取鼠与肉，具狱磔堂下。③
其父见之，视其文辞如老狱吏，大惊，遂使书狱。④父死后，汤为长安吏，久之。
<br>
<br>　　<span style="font-size:10.5pt;color:'004060'">注①集解徐广曰：“尔时未为陵。”
<br>
<br>　　注②集解苏林曰：“谓传囚也。爰，易也。以此书易其辞处。鞫，穷也。”张晏曰：
“传，考证验也。爰书，自证不如此言，反受其罪，讯考三日复问之，知与前辞同不也。
鞫，一吏为读状，论其报行也。”索隐韦昭云：“爰，换也。古者重刑，嫌有爱恶，故
移换狱书，使他官考实之，故曰‘传爰书’也。”
<br>
<br>　　注③集解邓展曰：“罪备具。”
<br>
<br>　　注④集解如淳曰：“决狱之书，谓律令也。”</span>
<br>
<br>　　周阳侯始为诸卿时，①尝系长安，汤倾身为之。②及出为侯，大与汤交，见汤贵
人。汤给事内史，为宁成掾，以汤为无害，言大府，调为茂陵尉，治方中。③
<br>
<br>　　<span style="font-size:10.5pt;color:'004060'">注①集解徐广曰：“田胜也。武帝母王太后之同母弟也。武帝始立而封为周阳侯。”
<br>
<br>　　注②集解韦昭曰：“为之先后。”
<br>
<br>　　注③集解汉书音义曰：“方中，陵上土作方也。汤主治之。”苏林曰：“天子即位，
豫作陵，讳之，故言‘方中’。”如淳曰：“大府，幕府也。茂陵尉，主作陵之尉也。”
韦昭曰：“太府，公府。”</span>
<br>
<br>　　武安侯为丞相，征汤为史，时荐言之天子，补御史，使案事。治陈皇后蛊狱，深竟
党与。于是上以为能，稍迁至太中大夫。与赵禹共定诸律令，务在深文，拘守职之吏。
①已而赵禹迁为中尉，徙为少府，而张汤为廷尉，两人交O，而兄事禹。禹为人廉倨。
为吏以来，舍毋食客。公卿相造请禹，禹终不报谢，务在绝知友宾客之请，孤立行一意
而已。见文法辄取，亦不覆案，求官属阴罪。
<br>
<br>　　汤为人多诈，舞智以御人。②始为小吏，干没，③与长安富贾田甲p鱼翁叔之属交
私。④及列九卿，收接天下名士大夫，己心内虽不合，然阳浮慕之。
<br>
<br>　　<span style="font-size:10.5pt;color:'004060'">注①集解苏林曰：“拘刻于守职之吏。”
<br>
<br>　　注②集解韦昭曰：“制御人。”
<br>
<br>　　注③集解徐广日：“随势沉浮也。”S案：服虔曰“射成败也”。如淳曰“得利为
干，失利为没”。索隐如淳曰：“得利为干，失利为没。”正义此二说非也。按：干没谓无润及之而取他人也。又云阳浮慕为干，心内不合为没也。
<br>
<br>　　注④集解徐广曰：“姓鱼也。”</span>
<br>
<br>　　是时上方乡文学，汤决大狱，欲傅古义，①乃请博士弟子治尚书p春秋补廷尉史，
亭疑法。②奏谳疑事，必豫先为上分别其原，上所是，受而着谳决法廷尉，e令③扬主
之明。奏事即谴，汤应谢，④乡上意所便，必引正p监p掾史贤者，⑤曰：“固为臣议，
如上责臣，臣弗用，愚抵于此。”⑥罪常释。
<br>
<br>　　*(闻)*⑦*[闲]*即奏事，上善之，曰：“臣非知为此奏，乃正p监p掾史某为之。”
其欲荐吏，扬人之善蔽人之过如此。所治即上意所欲罪，予监史深祸者；
<br>
<br>　　即上意所欲释，与监史轻平者。所治即豪，必舞文巧诋；即下户羸弱，时口言，虽
文致法，上财察。⑧于是往往释汤所言。⑨汤至于大吏，内行修也。通宾客饮食。于故
人子弟为吏及贫昆弟，调护之尤厚。其造请诸公，不避寒暑。
<br>
<br>　　是以汤虽文深意忌不专平，然得此声誉。而刻深吏多为爪牙用者，依于文学之士。
丞相弘数称其美。及治淮南p衡山p江都反狱，皆穷根本。严助及伍被，上欲释之。汤
争曰：“伍被本画反谋，而助亲幸出入禁闼爪牙臣，乃交私诸侯如此，弗诛，后不可治。”
于是上可论之。其治狱所排大臣自为功，多此类。于是汤益尊任，迁为御史大夫。⑩
<br>
<br>　　<span style="font-size:10.5pt;color:'004060'">注①索隐傅音附。
<br>
<br>　　注②集解李奇曰：“亭，平也，均也。”索隐廷史，廷尉之吏也。亭，平也。使之平疑事也。
<br>
<br>　　注③集解韦昭曰：“在板e。”正义按：谓律令也。古以板书之。言上所是，着之
为正狱，以廷尉法令决平之，扬主之明监也。
<br>
<br>　　注④集解徐广曰：“应，一作‘权’。”
<br>
<br>　　注⑤正义百官表云：“廷尉，秦官。有正p左p右监，皆秩千石也。”按：上即责，
汤应对谢之如上意，必引正p监等贤者本为臣建议如上意，臣不用，愚昧不从至此也。
<br>
<br>　　注⑥集解苏林曰：“主坐不用诸掾语，故至于此。”
<br>
<br>　　注⑦集解徐广曰：“诏，答闻也，如今制曰‘闻’矣。”S案：瓒曰“谓常见原”。
<br>
<br>　　注⑧集解李奇曰：“先见上，口言之，欲与轻平也。”
<br>
<br>　　注⑨集解李奇曰：“汤口所先言皆见原释。”
<br>
<br>　　注⑩集解徐广曰：“元狩二年。”</span>
<br>
<br>　　会浑邪等降，汉大兴兵伐匈奴，山东水旱，贫民流徙，皆仰给县官，县官空虚。
<br>
<br>　　于是丞上指，请造白金及五铢钱，笼天下盐铁，排富商大贾，出告缗令，①I豪强
并兼之家，舞文巧诋以辅法。汤每朝奏事，语国家用，日晏，天子忘食。
<br>
<br>　　丞相取充位，②天下事皆决于汤。百姓不安其生，骚动，县官所兴，未获其利，奸
吏并侵渔，于是痛绳以罪。则自公卿以下，至于庶人，咸指汤。汤尝病，天子至自视病，
其隆贵如此。
<br>
<br>　　<span style="font-size:10.5pt;color:'004060'">注①正义缗音岷，钱贯也。武帝伐四夷，国用不足，故税民田宅船乘畜产奴婢等，
皆平作钱数，每千钱一算，出一等，贾人倍之；若隐不税，有告之，半与告人，余半入
官，谓缗。出此令，用锄筑豪强兼并富商大贾之家也。一算，百二十文也。
<br>
<br>　　注②集解徐广曰：“时李蔡p庄青翟为丞相。”</span>
<br>
<br>　　匈奴来请和亲，k臣议上前。博士狄山曰：“和亲便。”上问其便，山曰：“兵者
凶器，未易数动。高帝欲伐匈奴，大困平城，乃遂结和亲。孝惠p高后时，天下安乐。
及孝文帝欲事匈奴，北边萧然苦兵矣。孝景时，吴楚七国反，景帝往来两宫闲，寒心者
数月。吴楚已破，竟景帝不言兵，天下富实。今自陛下举兵击匈奴，中国以空虚，边民
大困贫。由此观之，不如和亲。”上问汤，汤曰：“此愚儒，无知。”狄山曰：“臣固愚忠，若御史大夫汤乃诈忠。若汤之治淮南p
江都，以深文痛诋诸侯，别疏骨肉，使蕃臣不自安。臣固知汤之为诈忠。”于是上作色
曰：“吾使生居一郡，能无使虏入盗乎？”曰：“不能。”曰：“居一县？”对曰：“不能。”复曰：“居一障闲？”①山自度辩穷且下吏，曰：“能。”于是上遣山乘鄣。至月余，匈奴斩山头而去。自是以后，k臣震慑。
<br>
<br>　　<span style="font-size:10.5pt;color:'004060'">注①正义障谓塞上要险之处别筑城，置吏士守之，以I寇盗也。</span>
<br>
<br>　　汤之客田甲，虽贾人，有贤操。始汤为小吏时，与钱通，①及汤为大吏，甲所以责
汤行义过失，亦有烈士风。
<br>
<br>　　<span style="font-size:10.5pt;color:'004060'">注①集解徐广曰：“以利交。”</span>
<br>
<br>　　汤为御史大夫七岁，败。
<br>
<br>　　河东人李文尝与汤有却，已而为御史中丞，恚，数从中文书事有可以伤汤者，不能
为地。汤有所爱史鲁谒居，知汤不平，使人上蜚变告文奸事，事下汤，汤治论杀文，而
汤心知谒居为之。上问曰：“言变事纵迹安起？”汤详惊曰：“此殆文故人怨之。”谒
居病卧闾里主人，汤自往视疾，为谒居摩足。赵国以冶铸为业，王数讼铁官事，汤常排
赵王。赵王求汤阴事。谒居尝案赵王，赵王怨之，并上书告：“汤，大臣也，史谒居有
病，汤至为摩足，疑与为大奸。”事下廷尉。
<br>
<br>　　谒居病死，事连其弟，弟系导官。①汤亦治他囚导官，见谒居弟，欲阴为之，而详
不省。谒居弟弗知，怨汤，使人上书告汤与谒居谋，共变告李文。事下减宣。宣尝与汤
有却，及得此事，穷竟其事，未奏也。会人有盗发孝文园瘗钱，②丞相青翟朝，与汤约
俱谢，至前，汤念独丞相以四时行园，当谢，汤无与也，不谢。丞相谢，上使御史案其
事。汤欲致其文丞相见知，③丞相患之。三长史皆害汤，欲陷之。
<br>
<br>　　<span style="font-size:10.5pt;color:'004060'">注①集解如淳曰：“太官之别也，主酒。”
<br>
<br>　　注②集解如淳曰：“瘗埋钱于园陵以送死。”
<br>
<br>　　注③集解张晏曰：“见知故纵，以其罪罪之。”</span>
<br>
<br>　　始长史朱买臣，会稽人也。①读春秋。庄助使人言买臣，买臣以楚辞与助俱幸，侍
中，为太中大夫，用事；而汤乃为小吏，跪伏使买臣等前。已而汤为廷尉，治淮南狱，
排挤庄助，买臣固心望。及汤为御史大夫，买臣以会稽守为主爵都尉，列于九卿。数年，
坐法废，守长史，见汤，汤坐a上，丞史遇买臣弗为礼。买臣楚士，②深怨，常欲死之。
王朝，齐人也。以术至右内史。边通，学长短，③刚暴强人也，官再至济南相。故皆居
汤右，已而失官，守长史，诎体于汤。汤数行丞相事，知此三长史素贵，常凌折之。以
故三长史合谋曰：“始汤约与君谢，已而卖君；今欲劾君以宗庙事，此欲代君耳。吾知
汤阴事。”使吏捕案汤左田信等，④曰汤且欲奏请，信辄先知之，居物致富，与汤分之，
及他奸事。事辞颇闻。上问汤曰：“吾所为，贾人辄先知之，益居其物，是类有以吾谋
告之者。”汤不谢。汤又详惊曰：“固宜有。”减宣亦奏谒居等事。天子果以汤怀诈面
欺，使使八辈簿责汤。⑤汤具自道无此，不服。于是上使赵禹责汤。禹至，让汤曰：
“君何不知分也。君所治夷灭者几何人矣？今人言君皆有状，天子重致君狱，欲令君自
为计，何多以对簿为？”汤乃为书谢曰：“汤无尺寸功，起刀笔吏，陛下幸致为三公，
无以塞责。然谋陷汤罪者，三长史也。”遂自杀。
<br>
<br>　　<span style="font-size:10.5pt;color:'004060'">注①正义朱买臣，吴人也，此时苏州为会稽郡也。
<br>
<br>　　注②正义周末越王句践灭吴，楚威王灭越，吴之地总属楚，故谓朱买臣为楚士。
<br>
<br>　　注③集解汉书音义曰：“长短术兴于六国时。行长入短，其语隐谬，用相激怒。”
<br>
<br>　　注④集解汉书音义曰：“左，证左也。”正义言汤与田信为左道之交，故言“左田
信等”。
<br>
<br>　　注⑤集解苏林曰：“簿音‘主簿’之‘簿’，悉责也。”</span>
<br>
<br>　　汤死，家产直不过五百金，皆所得奉赐，无他业。昆弟诸子欲厚葬汤，汤母曰：
<br>
<br>　　“汤为天子大臣，被污恶言而死，何厚葬乎！”载以牛车，有棺无颉Ｌ熳游胖，
曰：“非此母不能生此子。”乃尽案诛三长史。丞相青翟自杀。出田信。上惜汤。稍迁
其子安世。
<br>
<br>　　赵禹中废，已而为廷尉。始条侯以为禹贼深，弗任。及禹为少府，比九卿。禹酷急，
至晚节，事益多，吏务为严峻，而禹治加缓，而名为平。王温舒等后起，治酷于禹。禹
以老，徙为燕相。数岁，乱悖有罪，免归。后汤十余年，以寿卒于家。
<br>
<br>　　义纵者，河东人也。为少年时，尝与张次公俱攻剽①为k盗。纵有姊，②以医幸
王太后。王太后问：“有子兄弟为官者乎？”姊曰：“有弟无行，不可。”
<br>
<br>　　太后乃告上，拜义弟纵为中郎，③补上党郡中令。④治敢行，少蕴藉，⑤县无逋
事，举为第一。迁为长陵及长安令，直法行治，不避贵戚。以捕案太后外孙修成君子仲，
⑥上以为能，迁为河内都尉。至则族灭其豪穰氏之属，河内道不拾遗。而张次公亦为郎，
以勇悍从军，敢深入，有功，为岸头侯。⑦
<br>
<br>　　<span style="font-size:10.5pt;color:'004060'">注①集解徐广曰：“剽音扶召反。”索隐说文云：“剽，刺也。”一云剽劫，又音
敷妙反。
<br>
<br>　　注②索隐李奇音吁，孟康音诩也。
<br>
<br>　　注③集解汉书音义曰：“音煦，纵姊名也。”
<br>
<br>　　注④索隐案：谓补上党郡中之令，史失其县名。
<br>
<br>　　注⑤集解汉书音义曰：“敢行暴政而少蕴藉也。”索隐蕴音愠。藉音才夜反。张晏云：“为人无所避，故少所假借也。”
<br>
<br>　　注⑥索隐案：王太后之女号修成君，其子名仲。
<br>
<br>　　注⑦集解徐广曰：“受封五年，与淮南王女凌奸及受财物，国除。”</span>
<br>
<br>　　宁成家居，上欲以为郡守。御史大夫弘曰：“臣居山东为小吏时，宁成为济南都尉，
其治如狼牧羊。成不可使治民。”上乃拜成为关都尉。岁余，关东吏隶郡国出入关者，
①号曰“宁见乳虎，无值宁成之怒”。义纵自河内迁为南阳太守，闻宁成家居南阳，及
纵至关，宁成侧行送迎，然纵气盛，弗为礼。至郡，遂案宁氏，尽破碎其家。成坐有罪，
及孔p暴之属皆e亡，②南阳吏民重足一蟆６平氏朱强p杜衍p杜周为纵牙爪之吏，
任用，迁为廷史。军数出定襄，定襄吏民乱败，于是徙纵为定襄太守。纵至，掩定襄狱
中重罪轻系二百余人，及宾客昆弟私入相视亦二百余人。纵一捕鞠，曰“为死罪解脱”。
③是日皆报杀四百余人。其后郡中不寒而栗，猾民佐吏为治。④
<br>
<br>　　<span style="font-size:10.5pt;color:'004060'">注①集解汉书音义曰：“隶，阅也。”
<br>
<br>　　注②集解徐广曰：“孔p暴二姓，大族。”
<br>
<br>　　注③集解汉书音义曰：“一切皆捕之也。律，诸囚徒私解脱桎梏钳赭，加罪一等；
为人解脱，与同罪。纵鞫相赡饷者二百人为解脱死罪，尽杀也。”
<br>
<br>　　注④索隐案：谓豪猾之人干豫吏政，故云“佐吏为理”也。</span>
<br>
<br>　　是时赵禹p张汤以深刻为九卿矣，然其治尚宽，辅法而行，而纵以鹰击毛挚为治。
①后会五铢钱白金起，民为奸，京师尤甚，乃以纵为右内史，王温舒为中尉。温舒至恶，
其所为不先言纵，纵必以气凌之，败坏其功。其治，所诛杀甚多，然取为小治，奸益不
胜，直指始出矣。吏之治以斩杀缚束为务，阎奉以恶用矣。纵廉，其治放郅都。上幸鼎
湖，病久，已而卒起幸甘泉，②道多不治。上怒曰：“纵以我为不复行此道乎？”橹。
③至冬，杨可方受告缗，④纵以为此乱民，部吏捕其为可使者。⑤天子闻，使杜式治，
以为废格沮事，⑥弃纵市。后一岁，张汤亦死。
<br>
<br>　　<span style="font-size:10.5pt;color:'004060'">注①集解徐广曰：“鸷鸟将击，必张羽毛也。”
<br>
<br>　　注②索隐卒音七忽反。
<br>
<br>　　注③集解徐广曰：“橐粝巍！
<br>
<br>　　注④集解韦昭曰：“人有告言不出缗者，可方受之。”索隐缗，钱贯也。汉氏有告
缗令，杨可主之。谓缗钱出入有不出算钱者，令得告之也。
<br>
<br>　　注⑤索隐谓求杨可之使。
<br>
<br>　　注⑥集解汉书音义曰：“武帝使杨可主告缗，没入其财物，纵捕为可使者，此为废
格诏书，沮已成之事。”索隐应劭云：“沮败已成之事。格音阁。”</span>
<br>
<br>　　王温舒者，阳陵人也。①少时椎埋为奸。②已而试补县亭长，数废。为吏，以治狱
至廷史。事张汤，迁为御史。督盗贼，杀伤甚多，稍迁至广平都尉。择郡中豪敢任吏十
余人，以为爪牙，皆把其阴重罪，而纵使督盗贼，快其意所欲得。此人虽有百罪，弗法；
即有避，因其事夷之，亦灭宗。以其故齐赵之郊盗贼不敢近广平，广平声为道不拾遗。
上闻，迁为河内太守。
<br>
<br>　　<span style="font-size:10.5pt;color:'004060'">注①集解徐广曰：“属冯翊。”
<br>
<br>　　注②集解徐广曰：“椎杀人而埋之。或谓发。”</span>
<br>
<br>　　素居广平时，皆知河内豪奸之家，及往，九月而至。令郡具私马五十匹，为驿自河
内至长安，部吏如居广平时方略，捕郡中豪猾，郡中豪猾相连坐千余家。
<br>
<br>　　上书请，大者至族，小者乃死，家尽没入偿臧。奏行不过二三日，得可事。论报，
至流血十余里。河内皆怪其奏，以为神速。尽十二月，郡中毋声，毋敢夜行，野无犬吠
之盗。其颇不得，失之旁郡国，黎来，①会春，温舒顿足叹曰：“嗟乎，令冬月益展一月，足吾事矣！”其好杀伐行威不爱人如此。天子闻之，以为能，迁为中尉。其治复放河内，徙诸名祸猾吏②与从事，河内则杨皆p麻戊，③关中
杨赣p成信等。义纵为内史，惮未敢恣治。及纵死，张汤败后，徙为廷尉，而尹齐为中
尉。
<br>
<br>　　<span style="font-size:10.5pt;color:'004060'">注①索隐黎音犁。黎，比也。
<br>
<br>　　注②集解徐广曰：“有残刻之名。”索隐徒请名祸猾吏。案：汉书作“徒请召猜祸
吏”。服虔曰：“徒，但也。猜，恶也”。应劭曰“猜，疑也。取吏名为好猜疑人作祸
败者而使之”。
<br>
<br>　　注③集解徐广曰：“一云‘麻成’。”</span>
<br>
<br>　　尹齐者，东郡茌平人。①以刀笔稍迁至御史。事张汤，张汤数称以为廉武，使督盗
贼，所斩伐不避贵戚。迁为关内都尉，声甚于宁成。上以为能，迁为中尉，吏民益凋敝。
尹齐木强少文，豪恶吏伏匿而善吏不能为治，以故事多废，抵罪。上复徙温舒为中尉，
而杨仆以严酷为主爵都尉。
<br>
<br>　　<span style="font-size:10.5pt;color:'004060'">注①索隐茌音仕疑反。</span>
<br>
<br>　　杨仆者，宜阳人也。以千夫为吏。①河南守案举以为能，迁为御史，使督盗贼关东。
治放尹齐，以为敢挚行。稍迁至主爵都尉，列九卿。天子以为能。南越反，拜为楼船将
军，有功，封将梁侯。为荀彘所缚。②居久之，病死。
<br>
<br>　　<span style="font-size:10.5pt;color:'004060'">注①集解汉书音义曰：“千夫若五大夫。武帝军用不足，令民出钱谷为之。”
<br>
<br>　　注②集解徐广曰：“受封四年，征朝鲜还，赎为庶人。”索隐案：汉书云“与左将
军荀彘俱击朝鲜，为彘所缚。还，免为庶人，病死。”</span>
<br>
<br>　　而温舒复为中尉。为人少文，居廷涪俨槐纾至于中尉则心开。督盗贼，素习关
中俗，知豪恶吏，豪恶吏尽复为用，为方略。吏苛察，盗贼恶少年投②购告言奸，置
伯格长③以牧司奸盗贼。温舒为人绛，善事有苏撸患次苏撸视之如奴。有思遥虽
有奸如山，弗犯；无苏撸贵戚必侵辱。舞文巧诋下户之猾，以[大豪。④其治中尉如
此。奸猾穷治，大抵尽靡烂狱中，行论无出者。其爪牙吏虎而冠。于是中尉部中中猾以
下皆伏，有势者为游声誉，称治。治数岁，其吏多以权富。
<br>
<br>　　<span style="font-size:10.5pt;color:'004060'">注①索隐音昏。
<br>
<br>　　注②集解徐广曰：“音项，器名也，如今之投书函中。”索隐音项，器名。
<br>
<br>　　受投书之器，入不可出。三仓音胡江反。
<br>
<br>　　注③集解徐广曰：“一作‘落’。古‘村落’字亦作‘格’。街陌屯落皆设督长也。”
索隐伯音阡陌，格音村落。言阡陌村落皆置长也。
<br>
<br>　　注④集解[音熏。索隐以熏大豪。案：熏犹熏炙之。谓下户之中有奸猾之人，令案
之，以熏逐大奸。</span>
<br>
<br>　　温舒击东越还，①议有不中意者，坐小法抵罪免。是时天子方欲作通天台②而未有
人，温舒请覆中尉脱卒，得数万人作。上说，拜为少府。徙为右内史，治如其故，奸邪
少禁。坐法失官。复为右辅，行中尉事。如故操。
<br>
<br>　　<span style="font-size:10.5pt;color:'004060'">注①集解徐广曰：“元鼎六年，出会稽破东越。”
<br>
<br>　　注②正义汉书元封三年。三辅旧事云：“起甘泉通天台，高五十丈。”</span>
<br>
<br>　　岁余，会宛军发，①诏征豪吏，温舒匿其吏华成，及人有变告温舒受员骑钱，他奸
利事，罪至族，自杀。其时两弟及两婚家亦各自坐他罪而族。光禄徐自为曰：“悲夫，
夫古有三族，而王温舒罪至同时而五族乎！”
<br>
<br>　　<span style="font-size:10.5pt;color:'004060'">注①集解汉书音义曰：“发兵伐大宛。”</span>
<br>
<br>　　温舒死，家直累千金。后数岁，尹齐亦以淮阳都尉病死，家直不满五十金。所诛灭
淮阳甚多，及死，仇家欲烧其尸，尸亡去归葬。①
<br>
<br>　　<span style="font-size:10.5pt;color:'004060'">注①集解徐广曰：“尹齐死未及敛，恐怨家欲烧之，尸亦飞去。”</span>
<br>
<br>　　自温舒等以恶为治，而郡守p都尉p诸侯二千石欲为治者，其治大抵尽放温舒，而
吏民益轻犯法，盗贼滋起。南阳有梅免p白政，楚有殷中p①杜少，齐有徐勃，燕赵之
闲有坚卢p范生之属。大k至数千人，擅自号，攻城邑，取库兵，释死罪，缚辱郡太守
p都尉，杀二千石，为檄告县趣具食；小k*(盗)*以百数，掠卤乡里者，不可胜数也。
于是天子始使御史中丞p丞相长史督之。犹弗能禁也，乃使光禄大夫范昆p诸辅都尉及
故九卿张德等衣绣衣，持节，虎符发兵以兴击，斩首大部或至万余级，及以法诛通饮食，
坐连诸郡，甚者数千人。数岁，乃颇得其渠率。散卒失亡，复聚党阻山川者，往往而k
居，无可柰何。于是作“沉命法”，②曰k盗起不发觉，发觉而捕弗满品者，二千石以
下至小吏主者皆死。其后小吏畏诛，虽有盗不敢发，恐不能得，坐课累府，府亦使其不
言。
<br>
<br>　　故盗贼多，上下相为匿，以文辞避法焉。③
<br>
<br>　　<span style="font-size:10.5pt;color:'004060'">注①集解徐中曰：“殷，一作‘假’，人亦有姓假者也。”
<br>
<br>　　注②集解汉书音义曰：“沉，藏匿也。命，亡逃也。”索隐服虔云：“沉匿不发觉
之法。”韦昭云：“沉，没也。”
<br>
<br>　　注③集解徐广曰：“诈为虚文，言无盗贼也。”</span>
<br>
<br>　　减宣者，杨人也。以佐史无害给事河东守府。]将军青使买马河东，见宣无害，言
上，征为大厩丞。①官事辨，稍迁至御史及中丞。使治主父偃及治淮南反狱，所以微文
深诋，杀者甚，称为敢决疑。数废数起，为御史及中丞者几二十岁。王温舒免中尉，
而宣为左内史。其治米盐，事大小皆关其手，自部署县名曹实物，官吏令丞不得擅摇，
痛以重法绳之。居官数年，一切郡中为小治辨，然独宣以小致大，能因力行之，难以为
经。中废。为右扶风，坐怨成信，②信亡藏上林中，宣使d令③格杀信，吏卒格信时，
射中上林苑门，宣下吏诋罪，以为大逆，当族，自杀。而杜周任用。
<br>
<br>　　<span style="font-size:10.5pt;color:'004060'">注①正义百官表云大仆属官有大厩，各五丞一尉也。
<br>
<br>　　注②集解汉书曰：“成信，宣吏。”
<br>
<br>　　注③正义d令，今岐州岐县北，时属右扶风。</span>
<br>
<br>　　杜周者，①南阳杜衍人。义纵为南阳守，以为爪牙，举为廷尉史。事张汤，汤数言
其无害，至御史。使案边失亡，②所论杀甚。奏事中上意，任用，与减宣相编，更为
中丞十余岁。
<br>
<br>　　<span style="font-size:10.5pt;color:'004060'">注①索隐地名也。正义杜氏谱云字长孺。
<br>
<br>　　注②集解文颖曰：“边卒多亡也。或曰郡县主守有所亡失也。”</span>
<br>
<br>　　其治与宣相放，然重迟，外宽，内深次骨。①宣为左内史，周为廷尉，其治大放张
汤而善候伺。上所欲挤者，因而陷之；上所欲释者，久系待问而微见其冤状。客有让周
曰：“君为天子决平，不循三尺法，②专以人主意指为狱。狱者固如是乎？”周曰：
“三尺安出哉？前主所是着为律，后主所是疏为令，当时为是，何古之法乎！”
<br>
<br>　　<span style="font-size:10.5pt;color:'004060'">注①集解李奇曰：“其用罪深刻至骨。”索隐次，至也。李奇曰：“其用法刻至骨。”
<br>
<br>　　注②集解汉书音义曰：“以三尺竹简书法律也。”</span>
<br>
<br>　　至周为廷尉，诏狱亦益多矣。二千石系者新故相因，不减百余人。郡吏大府举之廷
尉，①一岁至千余章。章大者连逮证案数百，小者数十人；远者数千，近者数百里。会
狱，吏因责如章告劾，不服，以笞掠定之。于是闻有逮皆亡匿。
<br>
<br>　　狱久者至更数赦②十有余岁而相告言，大抵尽诋以不道③以上。廷尉及中都官诏狱
逮至六七万人，吏所增加十万余人。
<br>
<br>　　<span style="font-size:10.5pt;color:'004060'">注①集解如淳曰：“郡吏，郡太守也。”孟康曰：“举之廷尉，以章劾付廷尉治之。”
<br>
<br>　　注②集解张晏曰：“诏书赦，或有不从此令。”
<br>
<br>　　注③索隐大氐尽柢以不道。案：大氐犹大都也。氐音至。</span>
<br>
<br>　　周中废，后为执金吾，逐盗，捕治桑弘羊p]皇后昆弟子刻深，天子以为尽力无私，
迁为御史大夫。①家两子，夹河为守。其治暴酷皆甚于王温舒等矣。
<br>
<br>　　杜周初征为廷史，有一马，且不全；及身久任事，至三公列，子孙尊官，家訾累数
巨万矣。
<br>
<br>　　<span style="font-size:10.5pt;color:'004060'">注①集解徐广曰：“天汉三年为御史大夫，四岁，太始三年卒。”</span>
<br>
<br>　　太史公曰：自郅都p杜周十人者，此皆以酷烈为声。然郅都伉直，引是非，争天下
大体。张汤以知阴阳，人主与俱上下，时数辩当否，国家赖其便。赵禹时据法守正。杜
周从谀，以少言为重。自张汤死后，网密，多诋严，官事以m废。九卿碌碌奉其官，
救过不赡，何暇论绳墨之外乎！然此十人中，其廉者足以为仪表，其污者足以为戒，①
方略教导，禁奸止邪，一切亦皆彬彬质有其文武焉。虽惨酷，斯称其位矣。至若蜀守冯
当暴挫，广汉李贞擅磔人，东郡弥仆②锯项，天水骆璧推咸，③河东褚广妄杀，京兆无
忌p冯翊殷周蝮鸷，④水衡阎奉朴击卖请，何足数哉！何足数哉！
<br>
<br>　　<span style="font-size:10.5pt;color:'004060'">注①集解徐广曰：“一本无此四字。”
<br>
<br>　　注②索隐弥，姓；仆，名。
<br>
<br>　　注③集解徐广曰：“一作‘成’。”索隐上音直追反，下音减。一作“成”，是也。
谓*(推系)*[椎击]之以成狱也。
<br>
<br>　　注④索隐上音蝮E，下音鸷鹰也。言其酷比之蝮毒鹰攫。</span>
<br>
<br>　　【索隐述赞】太上失德，法令滋起。破觚为圆，禁暴不止。奸伪斯炽，惨酷爰始。
乳兽扬威，苍鹰侧视。舞文巧诋，怀生何恃！

</span></td>
  </tr>
<tr><td align=center><a href="index.htm"><span style="font-size:12pt; color: #2895C3; letter-spacing: 1px; line-height: 25px;">返&nbsp;&nbsp;回</span></a>&nbsp;&nbsp;&nbsp;&nbsp;<a href="123.htm"><span style="font-size:12pt; color: #2895C3; letter-spacing: 1px; line-height: 25px;">下一页</span></a></td></tr>
</table>
</center></div>
<div align="center"><center>
<table border=0 width=100% cellspacing=0 cellpadding=0>

<tr>
 <td  align='center'style="font-size: 11.5pt"><hr width="85%" size="1" 
 color="#CBE2EC"><a href="http://www.my285.com/">梦远书城(<font face="华文新魏">my285.com</font>)</a></td></tr></table>
</center></div>
<div align="center">
<script src="http://www.my285.com/41tf/gdx.js"></script>
<script src="http://www.my285.com/41tf/wd.js"></script></div>


<center><script src="../../41tf/WB.js"></script></center>
<script src="../../41tf/wdp.js"></script>
<script src="../../41tf/wdt.js"></script>
<div style='display:"none"'><script src="../../41tf/tj.js"></script></div>

</body>

<!-- Mirrored from www.my285.com/shishu/shiji/122.htm by HTTrack Website Copier/3.x [XR&CO'2007], Thu, 21 Mar 2013 04:01:03 GMT -->
</html>
