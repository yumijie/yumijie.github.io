<html>

<!-- Mirrored from www.my285.com/shishu/shiji/056.htm by HTTrack Website Copier/3.x [XR&CO'2007], Thu, 21 Mar 2013 03:59:44 GMT -->
<head>
<meta http-equiv="Content-Type" content="text/html; charset=gb2312">
<title>梦远书城_史记(集注本) </title>
<link rel="stylesheet" href="images/wyt.css">

</head>
<center><script src="http://www.my285.com/41tf/DH1.js"></script></center>
<table border="0" width="100%" cellspacing="0" cellpadding="0" background="../../41tf/bj1.gif">
<tr><td align="center">
<script src="../../41tf/DH0.js"></script></td></tr></table>
<center><script src="../../41tf/DH.js"></script></center>
<div align="center">
<script src="http://www.my285.com/41tf/dd.js"></script>
<script src="http://www.my285.com/41tf/gds.js"></script></div><body bgcolor="#f7f7e7" topmargin="2" leftmargin="0" rightmargin="0" 
bottommargin="0">

<div align="center"><img src="images/logo.gif" width="165" height="41"></div>
<div align="center"><hr color="#CBE2EC" width=85%></div>
<div align=center><table width=85%>
   <tr><td align=right style="font-size:12pt; color: #2895C3; letter-spacing: 1px; line-height: 25px;">卷五十六&nbsp;&nbsp;陈丞相世家　第二十六
</span></td></tr></table></div><p>
<div align="center"><center>
<table border="0" width="85%">
  <tr>
    <td style="font-size:12pt; line-height: 150%;"><br>
<br>　　陈丞相平者，阳武户牖乡人也。①少时家贫，好读书，有田三十亩，独与兄伯居。
伯常耕田，纵平使游学。平为人长*[大]*美色。人或谓陈平曰：“贫何食而肥若是？”
其嫂嫉平之不视家生产，曰：“亦食嗳核耳。②有叔如此，不如无有。”伯闻之，逐其
妇而弃之。
<br>
<br>　　<span style="font-size:10.5pt;color:'004060'">注①集解徐广曰：“阳武属魏地。户牖，今为东昏县，属陈留。”索隐徐广云“阳
武属魏”，而地理志属河南郡，盖后阳武分属梁国耳。徐又云“户牖，今为东昏县，属
陈留”，与汉书地理志同。按：是秦时户牖乡属阳武，至汉以户牖为东昏县，隶陈留郡
也。正义陈留风俗传云：“东昏县，]地，故阳武之户牖乡也。”括地志云：“东昏故城在汴州陈留县东北九十里。”
<br>
<br>　　注②集解徐广曰：“核音核。”S案：孟康曰“麦嗳中不破者也”。晋灼曰“核音
纥，京师谓□屑为纥头”。</span>
<br>
<br>　　及平长，可娶妻，富人莫肯与者，贫者平亦耻之。久之，户牖富人有张负，①张负
女孙五嫁而夫辄死，人莫敢娶。平欲得之。邑中有丧，平贫，侍丧，以先往后罢为助。
张负既见之丧所，独视伟平，平亦以故后去。负随平至其家，家乃负郭②穷巷，以席
为门，然门外多有长者车辙。③张负归，谓其子仲曰：“吾欲以女孙予陈平。”
<br>
<br>　　张仲曰：“平贫不事事，一县中尽笑其所为，独柰何予女乎？”负曰：“人固有好
美如陈平而长贫贱者乎？”卒与女。为平贫，乃假贷币以聘，予酒肉之资以内妇。负诫
其孙曰：“毋以贫故，事人不谨。事兄伯如事父，事嫂如母。”④平既娶张氏女，赍用
益饶，游道日广。
<br>
<br>　　<span style="font-size:10.5pt;color:'004060'">注①索隐按：负是妇人老宿之称，犹“武负”之类也。然此张负既称富人，或恐是
丈夫尔。
<br>
<br>　　注②索隐高诱注战国策云“负背郭居也”。
<br>
<br>　　注③索隐一作“轨”。按：言长者所乘安车，与载运之车轨辙或别。
<br>
<br>　　注④集解兄伯已逐其妇，此嫂疑后娶也。</span>
<br>
<br>　　里中社，平为宰，①分肉食甚均。父老曰：“善，陈孺子之为宰！”平曰：“嗟乎，
使平得宰天下，亦如是肉矣！”
<br>
<br>　　<span style="font-size:10.5pt;color:'004060'">注①索隐其里名库上里。知者，据蔡邕陈留东昏库上里社碑云“惟斯库里，古阳武
之牖乡”。陈平由此社宰，遂相高祖也。</span>
<br>
<br>　　陈涉起而王陈，使周市略定魏地，立魏咎为魏王，与秦军相攻于临济。陈平固已前
谢其兄伯，①从少年往事魏王咎于临济。魏王以为太仆。说魏王不听，人或谗之，陈平
亡去。
<br>
<br>　　<span style="font-size:10.5pt;color:'004060'">注①集解汉书音义曰：“谢语其兄往事魏。”</span>
<br>
<br>　　久之，项羽略地至河上，陈平往归之，从入破秦，赐平爵卿。①项羽之东王彭城也，
汉王还定三秦而东，殷王反楚。项羽乃以平为信武君，将魏王咎客在楚者以往，击降殷
王而还。项王使项悍拜平为都尉，赐金二十溢。居无何，汉王攻下殷*(王)*。项王怒，
将诛定殷者将吏。陈平惧诛，乃封其金与印，使使归项王，而平身闲行杖剑亡。渡河，
船人见其美丈夫独行，疑其亡将，要中当有金玉宝器，目之，欲杀平。平恐，乃解衣
而佐刺船。船人知其无有，乃止。
<br>
<br>　　<span style="font-size:10.5pt;color:'004060'">注①集解张晏曰：“礼秩如卿，不治事。”</span>
<br>
<br>　　平遂至修武降汉，①因魏无知求见汉王，②汉王召入。是时万石君奋为汉王中涓，
③受平谒，入见平。平等七人俱进，赐食。王曰：“罢，就舍矣。”平曰：“臣为事来，所言不可以过今日。”于是汉王与语而说之，问曰：“子之居楚何官？”曰：“为都尉。”是日乃拜平为都尉，使为参乘，典护军。诸将尽，④曰：
“大王一日得楚之亡卒，未知其高下，而即与同载，反使监护军长者！”汉王闻之，愈
益幸平。遂与东伐项王。至彭城，为楚所败。引而还，收散兵至荥阳，以平为亚将，属于韩王信，军广武。
<br>
<br>　　<span style="font-size:10.5pt;color:'004060'">注①集解徐广曰：“汉二年。”
<br>
<br>　　注②索隐汉书张敞与朱邑书云“陈平须魏倩而后进”，孟康云□无知也。
<br>
<br>　　注③集解徐广曰：“亦曰涓人。”
<br>
<br>　　注④索隐，哗也。音欢，又音喧。汉书作“皆怨”。</span>
<br>
<br>　　绛侯、灌婴等咸谗陈平曰：“平虽美丈夫，如冠玉耳，其中未必有也。①臣闻平居
家时，盗其嫂；事魏不容，亡归楚；归楚不中，又亡归汉。今日大王尊官之，令护军。
臣闻平受诸将金，金多者得善处，金少者得恶处。平，反复乱臣也，愿王察之。”汉王
疑之，召让魏无知。无知曰：“臣所言者，能也；陛下所问者，行也。今有尾生、孝己
之行②而无益处于胜负之数，陛下何暇用之乎？楚汉相距，臣进奇谋之士，顾其计诚足以利国家不耳。且盗嫂受金又何足疑乎？”
<br>
<br>　　汉王召让平曰：“先生事魏不中，遂事楚而去，今又从吾游，信者固多心乎？”平曰：“臣事魏王，魏王不能用臣说，故去事项王。项王不能信人，其所任爱，非诸项即妻之昆弟，虽有奇士不能用，平乃去楚。闻汉王之能用人，故归大王。
<br>
<br>　　臣缴砝矗不受金无以为资。诚臣计画有可采者，*(顾)**[愿]*大王用之；使无可
用者，金具在，请封输官，得请骸骨。”汉王乃谢，厚赐，拜为护军中尉，尽护诸将。
诸将乃不敢复言。
<br>
<br>　　<span style="font-size:10.5pt;color:'004060'">注①集解汉书音义曰：“饰冠以玉，光好外见，中非所有。”
<br>
<br>　　注②集解如淳曰：“孝己，高宗之子，有孝行。”</span>
<br>
<br>　　其后，楚急攻，绝汉甬道，围汉王于荥阳城。久之，汉王患之，请割荥阳以西以和。
项王不听。汉王谓陈平曰：“天下纷纷，何时定乎？”陈平曰：“项王为人，恭敬爱人，
士之廉节好礼者多归之。至于行功爵邑，重之，士亦以此不附。
<br>
<br>　　今大王慢而少礼，士廉节者不来；然大王能饶人以爵邑，士之顽钝①嗜利无耻者亦
多归汉。诚各去其两短，袭其两长，天下指麾则定矣。然大王恣侮人，不能得廉节之士。
顾楚有可乱者，彼项王骨鲠之臣亚父、钟离t、龙且、周殷之属，不过数人耳。大王诚
能出捐数万斤金，行反闲，闲其君臣，以疑其心，项王为人意忌信谗，必内相诛。汉因
举兵而攻之，破楚必矣。”汉王以为然，乃出黄金四万斤，与陈平，恣所为，不问其出
入。
<br>
<br>　　<span style="font-size:10.5pt;color:'004060'">注①集解如淳曰：“犹无廉隅。”</span>
<br>
<br>　　陈平既多以金纵反闲于楚军，宣言诸将钟离t等为项王将，功多矣，然而终不得裂
地而王，欲与汉为一，以灭项氏而分王其地。项羽果意不信钟离t等。项王既疑之，使
使至汉。汉王为太牢具，举进。见楚使，即详惊曰：“吾以为亚父使，乃项王使！”复
持去，更以恶草具①进楚使。楚使归，具以报项王。项王果大疑亚父。亚父欲急攻下荥
阳城，项王不信，不肯听。亚父闻项王疑之，乃怒曰：“天下事大定矣，君王自为之！
愿请骸骨归！”归未至彭城，疽发背而死。陈平乃夜出女子二千人荥阳城东门，楚因击
之，陈平乃与汉王从城西门夜出去。遂入关，收散兵复东。
<br>
<br>　　<span style="font-size:10.5pt;color:'004060'">注①集解汉书音义曰：“草，粗也。”索隐战国策云“食冯暖以草具”。如淳云
“草□恶之具也”。</span>
<br>
<br>　　其明年，淮阴侯破齐，自立为齐王，使使言之汉王。汉王大怒而骂，陈平蹑汉王。
①汉王亦悟，乃厚遇齐使，使张子房卒立信为齐王。封平以户牖乡。用其奇计策，卒灭
楚。常以护军中尉从定燕王臧荼。
<br>
<br>　　<span style="font-size:10.5pt;color:'004060'">注①集解汉书音义曰：“蹑谓蹑汉王足。”</span>
<br>
<br>　　汉六年，人有上书告楚王韩信反。高帝问诸将，诸将曰：“亟发兵坑竖子耳。”高帝默然。问陈平，平固辞谢，曰：“诸将云何？”上具告之。陈平曰：“人之上书言信反，有知之者乎？”曰：“未有。”曰：“信知之乎？”曰：“不知。”
<br>
<br>　　陈平曰：“陛下精兵孰与楚？”上曰：“不能过。”平曰：“陛下将用兵有能过韩
信者乎？”上曰：“莫及也。”平曰：“今兵不如楚精，而将不能及，而举兵攻之，是
趣之战也，窃为陛下危之。”上曰：“为之柰何？”平曰：“古者天子巡狩，会诸侯。南方有云梦，陛下弟出伪游云梦，①会诸侯于陈。陈，楚之西界，②信闻天子以好出游，其势必无事而郊迎谒。谒，而陛下因禽之，
此特一力士之事耳。”高帝以为然，乃发使告诸侯会陈，“吾将南游云梦”。上因随以行。行未至陈，楚王信果郊迎道中。高帝豫具武士，见信至，即执缚之，载后车。信呼曰：“天下已定，我固当烹！”高帝顾谓信曰：“若毋声！而反，明矣！”
武士反接之。③遂会诸侯于陈，尽定楚地。还至雒阳，赦信以为淮阴侯，而与功臣剖符
定封。
<br>
<br>　　<span style="font-size:10.5pt;color:'004060'">注①索隐苏林云“弟，且也”。小颜云“但也”。
<br>
<br>　　注②正义陈，今陈州也。韩信都彭城，号楚王，故陈州为楚西界也。
<br>
<br>　　注③集解汉书音义曰：“反缚两手。”</span>
<br>
<br>　　于是与平剖符，世世勿绝，为户牖侯。平辞曰：“此非臣之功也。”上曰：“吾用
先生谋计，战胜克敌，非功而何？”平曰：“非魏无知臣安得进？”上曰；“若子可谓
不背本矣。”乃复赏魏无知。其明年，以护军中尉从攻反者韩王信于代。
<br>
<br>　　卒至平城，为匈奴所围，七日不得食。高帝用陈平奇计，使单于阏氏，①围以得开。
高帝既出，其计秘，世莫得闻。②
<br>
<br>　　<span style="font-size:10.5pt;color:'004060'">注①集解苏林曰：“阏氏音焉支，如汉皇后。”
<br>
<br>　　注②集解桓谭新论：“或云：‘陈平为高帝解平城之围，则言其事秘，世莫得而闻
也。此以工妙踔善，故藏隐不传焉。子能权知斯事否？’吾应之曰：‘此策乃反薄陋拙恶，故隐而不泄。高帝见围七日，
而陈平往说阏氏，阏氏言于单于而出之，以是知其所用说之事矣。彼陈平必言汉有好丽
美女，为道其容貌天下无有，今困急，已驰使归迎取，欲进与单于，单于见此人必大好
爱之，爱之则阏氏日以远疏，不如及其未到，令汉得脱去，去，亦不持女来矣。阏氏妇
女，有妒i之性，必憎恶而事去之。此说简而要，及得其用，则欲使神怪，故隐匿不泄
也。’刘子骏闻吾言，乃立称善焉。”
<br>
<br>　　按：汉书音义应劭说此事大旨与桓论略同，不知是应全取桓论，或别有所闻乎？今观桓论似本无说。</span>
<br>
<br>　　高帝南过曲逆，①上其城，望见其屋室甚大，曰：“壮哉县！吾行天下，独见洛阳
与是耳。”顾问御史曰：“曲逆户口几何？”对曰：“始秦时三万余户，闲者兵数起，
多亡匿，今见五千户。”于是乃诏御史，更以陈平为曲逆侯，尽食之，除前所食户牖。
<br>
<br>　　<span style="font-size:10.5pt;color:'004060'">注①集解地理志县属中山也。索隐章帝丑其名，改云蒲阴也。</span>
<br>
<br>　　其后常以护军中尉从攻陈g及黥布。凡六出奇计，辄益邑，凡六益封。奇计或颇秘，
世莫能闻也。
<br>
<br>　　高帝从破布军还，病创，徐行至长安。燕王卢绾反，上使樊哙以相国将兵攻之。
<br>
<br>　　既行，人有短恶哙者。高帝怒曰：“哙见吾病，乃冀我死也。”用陈平谋而召绛侯
周勃受诏a下，曰：“陈平亟驰传载勃代哙将，平至军中即斩哙头！”二人既受诏，驰
传未至军，行计之曰：“樊哙，帝之故人也，功多，且又乃吕后弟吕林夫，有亲且贵，帝以忿怒故，欲
斩之，则恐后悔。宁囚而致上，上自诛之。”未至军，为坛，以节召樊哙。哙受诏，即反接载槛车，传诣长安，而令绛侯勃代将，将兵定燕反县。平行闻高帝崩，平恐吕太后及吕敛髋，乃驰传先去。逢使者诏平与灌婴屯于荥阳。
平受诏，立复驰至宫，哭甚哀，因奏事丧前。吕太后哀之，曰：“君劳，出休矣。”平
畏谗之就，因固请得宿]中。太后乃以为郎中令，曰：“傅教孝惠。”①是后吕敛髂瞬坏眯小７哙至，则赦复爵邑。
<br>
<br>　　<span style="font-size:10.5pt;color:'004060'">注①集解如淳曰：“傅相之傅也。”</span>
<br>
<br>　　孝惠帝六年，相国曹参卒，以安国侯王陵为右丞相，①陈平为左丞相。
<br>
<br>　　<span style="font-size:10.5pt;color:'004060'">注①集解徐广曰：“王陵以客从起丰，以厩将别守丰，上东，因从战，不利，奉孝
惠、鲁元出睢水中，封为雍侯。高帝*(八)*⑥年，定食安国。二十一年卒，谥武侯。至
玄孙，坐酎金，国除。”</span>
<br>
<br>　　王陵者，故沛人，始为县豪，高祖微时，兄事陵。陵少文，任气，好直言。及高祖
起沛，入至咸阳，陵亦自聚党数千人，居南阳，不肯从沛公。及汉王之还攻项籍，陵乃
以兵属汉。项羽取陵母置军中，陵使至，则东乡坐陵母，欲以招陵。陵母既私送使者，
泣曰：“为老妾语陵，谨事汉王。汉王，长者也，无以老妾故，持二心。妾以死送使者。”
遂伏剑而死。项王怒，烹陵母。陵卒从汉王定天下。以善雍齿，雍齿，高帝之仇，而陵
本无意从高帝，以故晚封，为安国侯。
<br>
<br>　　安国侯既为右丞相，二岁，孝惠帝崩。高后欲立诸吕为王，问王陵，王陵曰：“不
可。”问陈平，陈平曰：“可。”吕太后怒，乃详迁陵为帝太傅，实不用陵。陵怒，谢
疾免，杜门竟不朝请，七年而卒。
<br>
<br>　　陵之免丞相，吕太后乃徙平为右丞相，以辟阳侯审食其为左丞相。左丞相不治，常
给事于中。①
<br>
<br>　　<span style="font-size:10.5pt;color:'004060'">注①集解孟康曰：“不立治处，使止宫中也。”</span>
<br>
<br>　　食其亦沛人。汉王之败彭城西，楚取太上皇、吕后为质，食其以舍人侍吕后。其后从破项籍为侯，幸于吕太后。及为相，居中，百官皆因决事。
<br>
<br>　　吕脸Ｒ郧俺缕轿高帝谋执樊哙，数谗曰：“陈平为相非治事，日饮醇酒，戏妇女。”
陈平闻，日益甚。吕太后闻之，私独喜。面质吕劣诔缕皆唬骸氨捎镌弧儿妇人口不可
用’，顾君与我何如耳。无畏吕林谗也。”
<br>
<br>　　吕太后立诸吕为王，陈平伪听之。及吕太后崩，平与太尉勃合谋，卒诛诸吕，立孝
文皇帝，陈平本谋也。审食其免相。①
<br>
<br>　　<span style="font-size:10.5pt;color:'004060'">注①集解徐广曰：“审食其初以舍人起，侍吕后、孝惠帝于沛，又从在楚。封二十
五年，文帝三年死，子平代。代二十二年，景帝三年，坐谋反，国除。一本云‘食其免
后三岁，为淮南王杀。文帝令其子平嗣侯。川王反，辟阳近川，平降之，国除’。”</span>
<br>
<br>　　孝文帝立，以为太尉勃亲以兵诛吕氏，功多；陈平欲让勃尊位，乃谢病。孝文帝初
立，怪平病，问之。平曰：“高祖时，勃功不如臣平。及诛诸吕，臣功亦不如勃。愿以
右丞相让勃。”于是孝文帝乃以绛侯勃为右丞相，位次第一；平徙为左丞相，位次第二。
赐平金千斤，益封三千户。
<br>
<br>　　居顷之，孝文皇帝既益明习国家事，朝而问右丞相勃曰：“天下一岁决狱几何？”
<br>
<br>　　勃谢曰：“不知。”问：“天下一岁钱谷出入几何？”勃又谢不知，汗出沾背，愧
不能对。于是上亦问左丞相平。平曰：“有主者。”上曰：“主者谓谁？”平曰：“陛
下即问决狱，责廷尉；问钱谷，责治粟内史。”上曰：“苟各有主者，而君所主者何事
也？”平谢曰：“主臣！①陛下不知其驽下，使待罪宰相。宰相者，上佐天子理阴阳，
顺四时，下育万物之宜，外镇抚四夷诸侯，内亲附百姓，使卿大夫各得任其职焉。”孝
文帝乃称善。右丞相大X，出而让陈平曰：“君独不素教我对！”陈平笑曰：“君居其
位，不知其任邪？且陛下即问长安中盗贼数，②君欲强对邪？”于是绛侯自知其能不如
平远矣。
<br>
<br>　　居顷之，绛侯谢病请免相，陈平专为一丞相。
<br>
<br>　　<span style="font-size:10.5pt;color:'004060'">注①集解张晏曰：“若今人谢曰‘惶恐’也。马融龙虎赋曰‘勇怯见之，莫不主臣’。”
孟康曰：“主臣，主k臣也，若今言人主也。”韦昭曰：“言主臣道，不敢欺也。”索
隐苏林与孟康同，既古人所未了，故并存两解。
<br>
<br>　　注②集解汉书音义曰：“头数也。”</span>
<br>
<br>　　孝文帝二年，丞相陈平卒，谥为献侯。子共侯买代侯。二年卒，子简侯恢代侯。
<br>
<br>　　二十三年卒，子何代侯。二十三年，何坐略人妻，弃市，国除。
<br>
<br>　　始陈平曰：“我多阴谋，是道家之所禁。吾世即废，亦已矣，终不能复起，以吾多
阴祸也。”然其后曾孙陈掌以]氏亲贵戚，愿得续封陈氏，然终不得。①
<br>
<br>　　<span style="font-size:10.5pt;color:'004060'">注①集解徐广曰：“陈掌者，]青之子。”</span>
<br>
<br>　　太史公曰：陈丞相平少时，本好黄帝p老子之术。方其割肉俎上之时，其意固已远
矣。倾侧扰攘楚魏之闲，卒归高帝。常出奇计，救纷纠之难，振国家之患。
<br>
<br>　　及吕后时，事多故矣，然平竟自脱，定宗庙，以荣名终，称贤相，岂不善始善终哉！
非知谋孰能当此者乎？
<br>
<br>　　【索隐述赞】曲逆穷巷，门多长者。宰肉先均，佐丧后罢。魏楚更用，腹心难假。
□印封金，刺船露健Ｏ行泄楹海委质麾下。荥阳计全，平城围解。推陵让勃，裒多益
寡。应变合权，克定宗社。 

</span></td>
  </tr>
<tr><td align=center><a href="index.htm"><span style="font-size:12pt; color: #2895C3; letter-spacing: 1px; line-height: 25px;">返&nbsp;&nbsp;回</span></a>&nbsp;&nbsp;&nbsp;&nbsp;<a href="057.htm"><span style="font-size:12pt; color: #2895C3; letter-spacing: 1px; line-height: 25px;">下一页</span></a></td></tr>
</table>
</center></div>
<div align="center"><center>
<table border=0 width=100% cellspacing=0 cellpadding=0>

<tr>
 <td  align='center'style="font-size: 11.5pt"><hr width="85%" size="1" 
 color="#CBE2EC"><a href="http://www.my285.com/">梦远书城(<font face="华文新魏">my285.com</font>)</a></td></tr></table>
</center></div>
<div align="center">
<script src="http://www.my285.com/41tf/gdx.js"></script>
<script src="http://www.my285.com/41tf/wd.js"></script></div>


<center><script src="../../41tf/WB.js"></script></center>
<script src="../../41tf/wdp.js"></script>
<script src="../../41tf/wdt.js"></script>
<div style='display:"none"'><script src="../../41tf/tj.js"></script></div>

</body>

<!-- Mirrored from www.my285.com/shishu/shiji/056.htm by HTTrack Website Copier/3.x [XR&CO'2007], Thu, 21 Mar 2013 03:59:44 GMT -->
</html>
