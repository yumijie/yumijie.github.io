<html>

<!-- Mirrored from www.my285.com/shishu/shiji/042.htm by HTTrack Website Copier/3.x [XR&CO'2007], Thu, 21 Mar 2013 03:59:31 GMT -->
<head>
<meta http-equiv="Content-Type" content="text/html; charset=gb2312">
<title>梦远书城_史记(集注本) </title>
<link rel="stylesheet" href="images/wyt.css">

</head>
<center><script src="http://www.my285.com/41tf/DH1.js"></script></center>
<table border="0" width="100%" cellspacing="0" cellpadding="0" background="../../41tf/bj1.gif">
<tr><td align="center">
<script src="../../41tf/DH0.js"></script></td></tr></table>
<center><script src="../../41tf/DH.js"></script></center>
<div align="center">
<script src="http://www.my285.com/41tf/dd.js"></script>
<script src="http://www.my285.com/41tf/gds.js"></script></div><body bgcolor="#f7f7e7" topmargin="2" leftmargin="0" rightmargin="0" 
bottommargin="0">

<div align="center"><img src="images/logo.gif" width="165" height="41"></div>
<div align="center"><hr color="#CBE2EC" width=85%></div>
<div align=center><table width=85%>
   <tr><td align=right style="font-size:12pt; color: #2895C3; letter-spacing: 1px; line-height: 25px;">卷四十二&nbsp;&nbsp;郑世家　第十二
</span></td></tr></table></div><p>
<div align="center"><center>
<table border="0" width="85%">
  <tr>
    <td style="font-size:12pt; line-height: 150%;"><br>
<br>　　郑桓公友者，周厉王少子而宣王庶弟也。①宣王立二十二年，友初封于郑。②封三
十三岁，百姓皆便爱之。幽王以为司徒。③和集周民，周民皆说，河雒之闲，人便思之。
为司徒一岁，幽王以锖蠊剩王室治多邪，诸侯或畔之。于是桓公问太史伯④曰：“王
室多故，予安逃死乎？”太史伯对曰：“独雒之东土，河济之南可居。”公曰：“何以？”
对曰：“地近虢、郐，⑤虢、郐之君贪而好利，⑥百姓不附。今公为司徒，民皆爱公，
公诚请居之，虢、郐之君见公方用事，轻分公地。公诚居之，虢、郐之民皆公之民也。”
公曰：“吾欲南之江上，何如？”对曰：“昔祝融为高辛氏火正，其功大矣，而其于周
未有兴者，楚其后也。周衰，楚必兴。兴，非郑之利也。”公曰：“吾欲居西方，何如？”⑦对曰：“其民贪而好利，难久居。”公曰：“周衰，何国兴者？”对曰：“齐、秦、晋、楚乎？夫齐，姜姓，伯夷之后也，伯夷佐尧典礼。秦，嬴姓，伯翳之后也，伯
翳佐舜怀柔百物。及楚之先，皆尝有功于天下。而周武王克纣后，成王封叔虞于唐，⑧
其地阻险，以此有德与周衰并，亦必兴矣。”桓公曰：“善。”于是卒言王，东徙其民
雒东，而虢、郐果献十邑，⑨竟国之。⑩
<br>
<br>　　<span style="font-size:10.5pt;color:'004060'">注①集解徐广曰：“年表云母弟。”
<br>
<br>　　注②索隐郑，县名，属京兆。秦武公十一年“初县杜、郑”是也。又系本云“桓公
居Я郑徙拾”。宋忠云“Я钟胧敖跃傻孛”，是封桓公乃名为郑耳。
<br>
<br>　　至秦之县郑，盖是郑武公东徙新郑之后，其旧郑乃是故都，故秦始县之。
<br>
<br>　　注③集解韦昭曰：“幽王八年为司徒。”索隐韦昭据国语以幽王八年为司徒也。
<br>
<br>　　注④集解虞翻曰：“周太史。”
<br>
<br>　　注⑤集解徐广曰：“虢在成皋，郐在密县。”S案：虞翻曰“虢，姬姓，东虢也。
郐，u姓”。正义括地志云：“洛州泛水县，古东虢叔之国，东虢君也。”又云：“故郐城在郑州新郑县东北三十二里。”
<br>
<br>　　注⑥索隐郑语云“虢叔恃势，郐仲恃险，皆有骄侈，又加之以贪冒”是也。虢叔，文王弟。郐，u姓之国也。
<br>
<br>　　注⑦索隐国语曰：“公曰‘谢西之九州何如’。”韦昭云“谢，申伯之国。谢西有
九州。二千五百家为州”。其说盖异此。
<br>
<br>　　注⑧集解徐广曰：“晋世家曰唐叔虞，姓姬氏，字子于。”索隐唐者，古国，尧之
后，其君曰叔虞。何以知然者？据此系家下文云“唐人之季代曰唐叔虞。
<br>
<br>　　当武王邑姜方动大叔，梦天命而子曰虞，与之唐。及生有文在手曰‘虞’，遂以名
之。及成王灭唐而国太叔，故因以称唐叔虞”。杜预亦曰“取唐君之名”是也。
<br>
<br>　　注⑨集解虞翻曰：“十邑谓虢、郐、鄢、蔽、补、丹、依、、历、莘也。”
<br>
<br>　　索隐国语云：“太史伯曰‘若克二邑，鄢、蔽、补、丹、依、、历、莘君之土也’。”
虞翻注皆依国语为说。
<br>
<br>　　注⑩集解韦昭曰：“后武公竟取十邑地而居之，今河南新郑也。”</span>
<br>
<br>　　二岁，犬戎杀幽王于骊山下，并杀桓公。郑人共立其子掘突，①是为武公。②
<br>
<br>　　<span style="font-size:10.5pt;color:'004060'">注①正义上求勿反，下户骨反。
<br>
<br>　　注②索隐谯周云“名突滑”，皆非也。盖古史失其名，太史公循旧失而妄记之耳。
何以知其然者？按下文其孙昭公名忽，厉公名突，岂有孙与祖同名乎？当是旧史杂记昭
厉忽突之名，遂误以掘突为武公之字耳。</span>
<br>
<br>　　武公十年，娶申侯女①为夫人，曰武姜。生太子寤生，生之难，及生，夫人弗爱。
后生少子叔段，段生易，夫人爱之。②二十七年，武公疾。夫人请公，欲立段为太子，
公弗听。是岁，武公卒，寤生立，是为庄公。
<br>
<br>　　<span style="font-size:10.5pt;color:'004060'">注①正义括地志云：“故申城在邓州南阳县北三十里。”左传云“郑武公取于申也。”
<br>
<br>　　注②集解徐广曰：“年表云十四年生寤生，十七年生太叔段。”</span>
<br>
<br>　　庄公元年，封弟段于京，①号太叔。祭仲曰：“京大于国，非所以封庶也。”
<br>
<br>　　庄公曰：“武姜欲之，我弗敢夺也。”段至京，缮治甲兵，与其母武姜谋袭郑。
<br>
<br>　　二十二年，段果袭郑，武姜为内应。庄公发兵伐段，段走。伐京，京人畔段，段出
走鄢。②鄢溃，段出奔共。③于是庄公迁其母武姜于城颍，④誓言曰：“不至黄泉，⑤
毋相见也。”居岁余，已悔思母。颍谷之考叔⑥有献于公，公赐食。考叔曰：“臣有母，
请君食赐臣母。”庄公曰：“我甚思母，恶负盟，柰何？”考叔曰：“穿地至黄泉，则
相见矣。”于是遂从之，见母。
<br>
<br>　　<span style="font-size:10.5pt;color:'004060'">注①集解贾逵曰：“京，郑都邑。”杜预曰：“今荥阳京县。”
<br>
<br>　　注②正义邬音乌古反。今新郑县南邬头有村，多万家。旧作“鄢”，音偃。杜预云：
“鄢，今鄢陵也。”
<br>
<br>　　注③集解贾逵曰：“共，国名也。”杜预曰：“今汲郡共县也。”正义按：今]州
共城县是也。
<br>
<br>　　注④集解贾逵曰：“郑地。”正义疑许州临颍县是也。
<br>
<br>　　注⑤集解服虔曰：“天玄地黄，泉在地中，故言黄泉。”
<br>
<br>　　注⑥集解贾逵曰：“颍谷，郑地。”正义括地志云：“颍水源出洛州嵩高县东南三
十里阳干山，今俗名颍山泉。源出山之东谷。其侧有古人居处，俗名为颍墟，故老云是
颍考叔故居，□郦元注水经所谓颍谷也。”</span>
<br>
<br>　　二十四年，宋缪公卒，公子冯奔郑。郑侵周地，取禾。①二十五年，]州吁s其君
桓公自立，与宋伐郑，以冯故也。二十七年，始朝周桓王。桓王怒其取禾，弗礼也。②
二十九年，庄公怒周弗礼，与鲁易p、许田。③三十三年，宋杀孔父。三十七年，庄公
不朝周，周桓王率陈、蔡、虢、]伐郑。庄公与祭仲、④高渠弥⑤发兵自救，王师大败。
祝⑥射中王臂。祝请从之，郑伯止之，曰：“犯长且难之，况敢陵天子乎？”乃止。
夜令祭仲问王疾。
<br>
<br>　　<span style="font-size:10.5pt;color:'004060'">注①索隐隐二年左传“郑武公、庄公为平王卿士。王贰于虢，及王崩，周人将畀虢
公政。夏四月，郑祭足帅师取温之麦，秋又取成周之禾”是。
<br>
<br>　　注②索隐杜预曰：“桓王□位，周郑交恶，至是始朝，故言始也。”左传又曰：“周桓公言于王曰‘我周之东迁，晋郑焉依。善郑以劝来者，犹惧不D，况不礼焉，郑不来矣’。”
<br>
<br>　　注③索隐许田，近许之田，鲁朝宿之邑。p者，郑所受助祭太山之汤沐邑。郑以天子不能巡守，故以p易许田，各从其近。
<br>
<br>　　注④索隐左传祭仲足，盖祭是邑，其人名仲字仲足，故传云祭封人仲足是也。此]葛之战在鲁桓公五年。
<br>
<br>　　注⑤索隐一作“弥”，一作“眯”，并名卑反。
<br>
<br>　　注⑥索隐左传作“祝B”。</span>
<br>
<br>　　三十八年，北戎伐齐，齐使求救，郑遣太子忽将兵救齐。齐厘公欲妻之，忽谢曰：
“我小国，非齐敌也。”时祭仲与俱，劝使取之，曰：“君多内宠，①太子无大援将不
立，三公子皆君也。”所谓三公子者，太子忽，其弟突，次弟子也。②
<br>
<br>　　<span style="font-size:10.5pt;color:'004060'">注①集解服虔曰：“言庶子有宠者多。”
<br>
<br>　　注②索隐此文则数太子忽及突、子为三，而杜预云不数太子，以子突、子、子
仪为三，盖得之。</span>
<br>
<br>　　四十三年，郑庄公卒。初，祭仲甚有宠于庄公，庄公使为卿；公使娶邓女，生太子
忽，故祭仲立之，是为昭公。
<br>
<br>　　庄公又娶宋雍氏女，①生厉公突。雍氏有宠于宋。②宋庄公闻祭仲之立忽，乃使人
诱召祭仲而执之，曰：“不立突，将死。”亦执突以求赂焉。祭仲许宋，与宋盟。以突
归，立之。昭公忽闻祭仲以宋要立其弟突，九月*(辛)**[丁]*亥，忽出奔]。己亥，突
至郑，立，是为厉公。
<br>
<br>　　<span style="font-size:10.5pt;color:'004060'">注①集解贾逵曰：“雍氏，黄帝之孙，?姓之后，为宋大夫。”
<br>
<br>　　注②集解服虔曰：“为宋正卿，故曰有宠。”</span>
<br>
<br>　　厉公四年，祭仲专国政。厉公患之，阴使其雍纠欲杀祭仲。①纠妻，祭仲女也，
知之，谓其母曰：“父与夫孰亲？”母曰：“父一而已，人尽夫也。”②女乃告祭仲，
祭仲反杀雍纠，戮之于市。厉公无柰祭仲何，怒纠曰：“谋及妇人，死固宜哉！”夏，
厉公出居边邑栎。③祭仲迎昭公忽，六月乙亥，复入郑，即位。
<br>
<br>　　<span style="font-size:10.5pt;color:'004060'">注①集解贾逵曰：“雍纠，郑大夫。”
<br>
<br>　　注②集解杜预曰：“妇人在室则天父，出则天夫。女以为疑，故母以所生为本解之。”
<br>
<br>　　注③集解宋忠曰：“今颍川阳翟县。”索隐按：栎音历，即郑初得十邑之历也。</span>
<br>
<br>　　秋，郑厉公突因栎人杀其大夫单伯，①遂居之。诸侯闻厉公出奔，伐郑，弗克而去。
宋颇予厉公兵，自守于栎，郑以故亦不伐栎。
<br>
<br>　　<span style="font-size:10.5pt;color:'004060'">注①集解杜预曰：“郑守栎大夫也。”索隐依左传作“檀伯”。檀伯，郑守栎大夫，
事在桓十五年。此文误为“单伯”者，盖亦有所因也。按鲁庄公十四年，厉公自栎侵郑，
事与周单伯会齐师伐宋相连，故误耳。</span>
<br>
<br>　　昭公二年，自昭公为太子时，父庄公欲以高渠弥为卿，太子忽恶之，庄公弗听，卒
用渠弥为卿。及昭公即位，惧其杀己，冬十月辛卯，渠弥与昭公出猎，射杀昭公于野。
祭仲与渠弥不敢入厉公，乃更立昭公弟子为君，是为子也，无谥号。
<br>
<br>　　子元年七月，齐襄公会诸侯于首止，①郑子往会，高渠弥相，从，祭仲称疾不
行。所以然者，子自齐襄公为公子之时，尝会斗，相仇，及会诸侯，祭仲请子无行。
子曰：“齐强，而厉公居栎，即不往，是率诸侯伐我，内厉公。我不如往，往何遽必
辱，且又何至是！”卒行。于是祭仲恐齐并杀之，故称疾。子至，不谢齐侯，齐侯怒，
遂伏甲而杀子。高渠弥亡归，②归与祭仲谋，召子弟公子婴于陈而立之，是为郑子。
③是岁，齐襄公使彭生醉拉杀鲁桓公。
<br>
<br>　　<span style="font-size:10.5pt;color:'004060'">注①集解服虔曰：“首止，近郑之地。”杜预曰：“首止，]地。陈留襄邑县东南
有首乡。”
<br>
<br>　　注②索隐左氏云S高渠弥。
<br>
<br>　　注③索隐左传以郑子名子仪，此云婴，盖别有所见。</span>
<br>
<br>　　郑子八年，齐人管至父等作乱，s其君襄公。十二年，宋人长万s其君愍公。
<br>
<br>　　郑祭仲死。
<br>
<br>　　十四年，故郑亡厉公突在栎者使人诱劫郑大夫甫假，①要以求入。假曰：“舍我，
我为君杀郑子而入君。”厉公与盟，乃舍之。六月甲子，假杀郑子及其二子而迎厉公突，
突自栎复入即位。初，内蛇与外蛇斗于郑南门中，内蛇死。居六年，厉公果复入。入而
让其伯父原②曰：“我亡国外樱伯父无意入我，亦甚矣。?    原曰：“事君无二心，人臣之职也。原知罪矣。”遂自杀。厉公于是谓甫假曰：“子之事君有二心矣。”遂诛之。假曰：“重德不报，诚然哉！”
<br>
<br>　　<span style="font-size:10.5pt;color:'004060'">注①索隐左传作“傅瑕”。此本多假借，亦依字读。
<br>
<br>　　注②索隐左传谓之原繁。</span>
<br>
<br>　　厉公突后元年，齐桓公始霸。
<br>
<br>　　五年，燕p]与周惠王弟颓伐王，①王出奔温，立弟颓为王。六年，惠王告急郑，
厉公发兵击周王子颓，弗胜，于是与周惠王归，王居于栎。七年春，郑厉公与虢叔袭杀
王子颓而入惠王于周。
<br>
<br>　　<span style="font-size:10.5pt;color:'004060'">注①索隐惠王，庄王孙，僖王子。子颓，庄王之妾王姚所生。事在庄十九年。</span>
<br>
<br>　　秋，厉公卒，子文公d①立。厉公初立四岁，亡居栎，居栎十七岁，复入，立七岁，
与亡凡二十八年。
<br>
<br>　　<span style="font-size:10.5pt;color:'004060'">注①索隐音在接反。系本云文公徙郑。宋忠云□新郑。</span>
<br>
<br>　　文公十七年，齐桓公以兵破蔡，遂伐楚，至召陵。
<br>
<br>　　二十四年，文公之贱妾曰燕?，①梦天与之兰，②曰：“余为伯。余，尔祖也。
③以是为而子，④兰有国香。”以梦告文公，文公幸之，而予之草兰为符。遂生子，名
曰兰。
<br>
<br>　　<span style="font-size:10.5pt;color:'004060'">注①集解贾逵曰：“?，南燕姓。”
<br>
<br>　　注②集解贾逵曰：“香草也。”
<br>
<br>　　注③集解贾逵曰：“伯，南燕祖。”
<br>
<br>　　注④集解王肃曰：“以是兰也为汝子之名。”</span>
<br>
<br>　　三十六年，晋公子重耳过，文公弗礼。文公弟叔詹曰：“重耳贤，且又同姓，穷而
过君，不可无礼。”文公曰：“诸侯亡公子过者多矣，安能尽礼之！”詹曰：“君如弗礼，遂杀之；弗杀，使即反国，为郑忧矣。”文公弗听。
<br>
<br>　　三十七年春，晋公子重耳反国，立，是为文公。秋，郑入滑，滑听命，已而反与]，
于是郑伐滑。①周襄王使伯擘谇牖。郑文公怨惠王之亡在栎，而文公父厉公入之，而
惠王不赐厉公爵禄，③又怨襄王之与]滑，故不听襄王请而囚伯搿Ｍ跖，与翟人伐郑，
弗克。冬，翟攻伐襄王，襄王出奔郑，郑文公居王于泛。三十八年，晋文公入襄王成周。
<br>
<br>　　<span style="font-size:10.5pt;color:'004060'">注①索隐僖二十四年左传“郑公子士泄p堵俞弥帅师伐滑”。
<br>
<br>　　注②索隐音服。左传“王使伯服p游孙伯如郑请滑”。杜预云“二子周大夫”。知伯搿醪服也。
<br>
<br>　　注③索隐此言爵禄，与左氏说异。左传云“郑伯享王，王以后之Q鉴与之。</span>
<br>
<br>　　虢公请器，王予之爵”。则爵酒器，是太史公与丘明说别也。
<br>
<br>　　四十一年，助楚击晋。自晋文公之过无礼，故背晋助楚。四十三年，晋文公与秦穆
公共围郑，讨其助楚攻晋者，及文公过时之无礼也。初，郑文公有三夫人，宠子五人，
皆以罪蚤死。公怒，溉①逐k公子。子兰奔晋，从晋文公围郑。
<br>
<br>　　时兰事晋文公甚谨，爱幸之，乃私于晋，以求入郑为太子。晋于是欲得叔詹为J。
郑文公恐，不敢谓叔詹言。詹闻，言于郑君曰：“臣谓君，君不听臣，晋卒为患。然晋
所以围郑，以詹，詹死而赦郑国，詹之愿也。”乃自杀。郑人以詹尸与晋。晋文公曰：
“必欲一见郑君，辱之而去。”郑人患之，乃使人私于秦曰：“破郑益晋，非秦之利也。”秦兵罢。晋文公欲入兰为太子，以告郑。郑大夫石癸曰：“吾闻?姓乃后稷之元妃，②其后当有兴者。子兰母，其后也。且夫人子尽已死，
余庶子无如兰贤。今围急，晋以为请，利孰大焉！”遂许晋，与盟，而卒立子兰为太子，
晋兵乃罢去。
<br>
<br>　　<span style="font-size:10.5pt;color:'004060'">注①集解徐广曰：“一作‘瑕’。”索隐音D。左传作“瑕”。
<br>
<br>　　注②集解杜预曰：“?姓之女，为后稷妃。”</span>
<br>
<br>　　四十五年，文公卒，子兰立，是为缪公。
<br>
<br>　　缪公元年春，秦缪公使三将将兵欲袭郑，至滑，逢郑贾人弦高诈以十二牛劳军，故
秦兵不至而还，晋败之于崤。初，往年郑文公之卒也，郑司城缯贺以郑情卖之，秦兵故
来。三年，郑发兵从晋伐秦，败秦兵于汪。
<br>
<br>　　往年①楚太子商臣s其父成王代立。二十一年，与宋华元伐郑。华元杀羊食士，不
与其御羊斟，怒以驰郑，郑囚华元。宋赎华元，元亦亡去。晋使赵穿以兵伐郑。
<br>
<br>　　<span style="font-size:10.5pt;color:'004060'">注①集解徐广曰：“缪公之二年。”</span>
<br>
<br>　　二十二年，郑缪公卒，子夷立，是为灵公。
<br>
<br>　　灵公元年春，楚献鼋于灵公。子家p子公将朝灵公，①子公之食指动，②谓子家曰：
“佗日指动，必食异物。”及入，见灵公进鼋羹，子公笑曰：“果然！”
<br>
<br>　　灵公问其笑故，具告灵公。灵公召之，独弗予羹。子公怒，染其指，③尝之而出。
公怒，欲杀子公。子公与子家谋先。夏，s灵公。郑人欲立灵公弟去疾，去疾让曰：
“必以贤，则去疾不肖；必以顺，则公子坚长。”坚者，灵公庶弟，④去疾之兄也。于
是乃立子坚，是为襄公。
<br>
<br>　　<span style="font-size:10.5pt;color:'004060'">注①集解贾逵曰：“二子郑卿也。”
<br>
<br>　　注②集解服虔曰：“第二指。”
<br>
<br>　　注③集解左传曰：“染指于鼎。”
<br>
<br>　　注④集解徐广曰：“年表云灵公庶兄。”</span>
<br>
<br>　　襄公立，将尽去缪氏。缪氏者，杀灵公p子公之族家也。去疾曰：“必去缪氏，我
将去之。”乃止。皆以为大夫。
<br>
<br>　　襄公元年，楚怒郑受宋赂纵华元，伐郑。郑背楚，与晋亲。五年，楚复伐郑，晋来
救之。六年，子家卒，国人复逐其族，以其s灵公也。
<br>
<br>　　七年，郑与晋盟鄢陵。八年，楚庄王以郑与晋盟，来伐，围郑三月，郑以城降楚。
楚王入自皇门，郑襄公肉袒缪蛞杂，曰：“孤不能事边邑，使君王怀怒以及邑，孤之罪也。敢不惟命是听。君王迁之江南，及以赐诸侯，亦惟命是听。若君王不忘厉p宣王，桓p武公，哀不忍绝其社稷，锡不毛之地，①使复得改事君王，孤之愿也，然非所敢望也。敢布腹心，惟命是听。”庄王为却三十里而后舍。楚k
臣曰：“自郢至此，士大夫亦久劳矣。今得国舍之，何如？”庄王曰：“所为伐，伐不
服也。今已服，尚何求乎？”卒去。晋闻楚之伐郑，发兵救郑。其来持两端，故迟，比
至河，楚兵已去。晋将率或欲渡，或欲还，卒渡河。庄王闻，还击晋。郑反助楚，大破
晋军于河上。十年，晋来伐郑，以其反晋而亲楚也。
<br>
<br>　　<span style="font-size:10.5pt;color:'004060'">注①集解何休曰：“硗不生五谷曰不毛。谦不敢求肥饶。”</span>
<br>
<br>　　十一年，楚庄王伐宋，宋告急于晋。晋景公欲发兵救宋，伯宗谏晋君曰：“天方开
楚，未可伐也。”乃求壮士得霍人解扬，字子虎，诓楚，令宋毋降。过郑，郑与楚亲，
乃执解扬而献楚。楚王厚赐与约，使反其言，令宋趣降，三要乃许。
<br>
<br>　　于是楚登解扬楼车，①令呼宋。遂负楚约而致其晋君命曰：“晋方悉国兵以救宋，
宋虽急，慎毋降楚，晋兵今至矣！”楚庄王大怒，将杀之。解扬曰：“君能制命为义，
臣能承命为信。受吾君命以出，有死无陨。”②庄王曰：“若之许我，已而背之，其信
安在？”解扬曰：“所以许王，欲以成吾君命也。”将死，顾谓楚军曰：“为人臣无忘
尽忠得死者！”楚王诸弟皆谏王赦之，于是赦解扬使归。晋爵之为上卿。
<br>
<br>　　<span style="font-size:10.5pt;color:'004060'">注①集解服虔曰：“楼车所以窥望敌军，兵法所谓‘云梯’也。”杜预曰：“楼车，
车上望橹也。”
<br>
<br>　　注②集解服虔曰：“陨，坠也。”</span>
<br>
<br>　　十八年，襄公卒，子悼公①立。
<br>
<br>　　<span style="font-size:10.5pt;color:'004060'">注①索隐刘音秘。邹本一作“沸”，一作“弗”。左传作“费”，音扶味反。</span>
<br>
<br>　　悼公元年，公①恶郑于楚，悼公使弟②于楚自讼。讼不直，楚囚。
<br>
<br>　　于是郑悼公来与晋平，遂亲。私于楚子反，子反言归于郑。
<br>
<br>　　<span style="font-size:10.5pt;color:'004060'">注①集解徐广曰：“音许。许公，灵公也。”
<br>
<br>　　注②索隐公逊反。</span>
<br>
<br>　　二年，楚伐郑，晋兵来救。是岁，悼公卒，立其弟，是为成公。
<br>
<br>　　成公三年，楚共王曰“郑成公孤有德焉”，使人来与盟。成公私与盟。秋，成公朝
晋，晋曰“郑私平于楚”，执之。使栾书伐郑。四年春，郑患晋围，公子如乃立成公庶
兄]①为君。其四月，晋闻郑立君，乃归成公。郑人闻成公归，亦杀君]，迎成公。晋
兵去。
<br>
<br>　　<span style="font-size:10.5pt;color:'004060'">注①索隐音须。邹氏云：“一作‘c’，音训。”</span>
<br>
<br>　　十年，背晋盟，盟于楚。晋厉公怒，发兵伐郑。楚共王救郑。晋楚战鄢陵，楚兵败，
晋射伤楚共王目，俱罢而去。十三年，晋悼公伐郑，兵于洧上。①郑城守，晋亦去。
<br>
<br>　　<span style="font-size:10.5pt;color:'004060'">注①集解服虔曰：“洧，水名。”正义括地志云：“洧水在郑州新郑县北三里，古
新郑城南。韩诗外传云‘郑俗，二月桃花水出时，会于溱p洧水上，以自祓除’。”按：
在古城城南，与溱水合。</span>
<br>
<br>　　十四年，成公卒，子恽①立。是为厘公。
<br>
<br>　　<span style="font-size:10.5pt;color:'004060'">注①索隐纡纷反。左传作“髡顽”。</span>
<br>
<br>　　厘公五年，郑相子驷朝厘公，厘公不礼。子驷怒，使厨人药杀厘公，①赴诸侯曰
“厘公暴病卒”。立厘公子嘉，嘉时年五岁，是为简公。
<br>
<br>　　<span style="font-size:10.5pt;color:'004060'">注①集解徐广曰：“年表云子驷使贼夜s僖公。”</span>
<br>
<br>　　简公元年，诸公子谋欲诛相子驷，子驷觉之，反尽诛诸公子。二年，晋伐郑，郑与
盟，晋去。冬，又与楚盟。子驷畏诛，故两亲晋p楚。三年，相子驷欲自立为君，公子
子孔使尉止杀相子驷而代之。子孔又欲自立。子产曰：“子驷为不可，诛之，今又效之，
是乱无时息也。”于是子孔从之而相郑简公。
<br>
<br>　　四年，晋怒郑与楚盟，伐郑，郑与盟。楚共王救郑，败晋兵。简公欲与晋平，楚又
囚郑使者。
<br>
<br>　　十二年，简公怒相子孔专国权，诛之，而以子产为卿。十九年，简公如晋请]君还，
而封子产以六邑。①子产让，受其三邑。二十二年，吴使延陵季子于郑，见子产如旧交，
谓子产曰：“郑之执政者侈，难将至，政将及子。子为政，必以礼；不然，郑将败。”
子产厚遇季子。二十三年，诸公子争宠相杀，又欲杀子产。公子或谏曰：“子产仁人，
郑所以存者子产也，勿杀！”乃止。
<br>
<br>　　<span style="font-size:10.5pt;color:'004060'">注①集解服虔曰：“四井为邑。”</span>
<br>
<br>　　二十五年，郑使子产于晋，问平公疾。平公曰：“卜而曰实沉p台骀为祟，史官莫
知，敢问？”对曰：“高辛氏有二子，长曰阏伯，季曰实沈，居旷林，①不相能也，日
操干戈以相征伐。后帝弗臧，②迁阏伯于商丘，主辰，③商人是因，故辰为商星。④迁
实沈于大夏，主参，⑤唐人是因，服事夏p商，⑥其季世曰唐叔虞。⑦当武王邑姜方娠
大叔，梦帝谓己：⑧‘余命而子曰虞，⑨乃与之唐，属之参而蕃育其子孙。’及生有文
在其掌曰‘虞’，遂以命之。
<br>
<br>　　及成王灭唐而国大叔焉。故参为晋星。⑩由是观之，则实沉，参神也。昔金天氏有
裔子曰昧，为玄冥师，⑾生允格p台骀。⑿台骀能业其官，⒀宣汾p洮，⒁障大泽，
⒂以处太原。⒃帝用嘉之，国之汾川。⒄沉p姒p蓐p黄实守其祀。⒅今晋主汾川而灭之。⒆由是观之，则台骀，汾p洮
神也。然是二者不害君身。山川之神，则水旱之H之；⒇日月星辰之神，则雪霜
风雨不时H之；若君疾，饮食哀乐女色所生也。”平公及叔向曰：“善，博物君子也！”
厚为之礼于子产。
<br>
<br>　　<span style="font-size:10.5pt;color:'004060'">注①索隐贾逵曰：“旷，大也。”
<br>
<br>　　注②集解贾逵曰：“后帝，尧也。臧，善也。”
<br>
<br>　　注③集解贾逵曰：“商丘在漳南。”杜预曰：“商丘，宋地。”服虔曰：“辰，大
火，主祀也。”
<br>
<br>　　注④集解服虔曰：“商人，契之先，汤之始祖相土封阏伯之故地，因其故国而代之。”
<br>
<br>　　注⑤集解服虔曰：“大夏在汾浍之闲，主祀参星。”杜预曰；“大夏，今晋阳县。”
<br>
<br>　　注⑥集解贾逵曰：“唐人谓陶唐氏之胤刘累事夏孔甲，封于大夏，因实沉之国，子
孙服事夏p商也。”正义括地志云：“故唐城在绛州翼城县西二十里。徐才宗国都城记
云‘唐国，帝尧之裔子所封。春秋云“夏孔甲时有尧苗倭趵壅撸以豢龙事孔甲，夏后
嘉之，赐曰御龙氏，以更豕韦之后。龙一雌死，潜醢之以食夏后。既而使求之，惧而迁
于鲁县”。夏后盖别封刘累之后于夏之墟，为唐侯。
<br>
<br>　　至周成王时，唐人作乱，成王灭之而封太叔，迁唐人子孙于杜，谓之杜伯，范氏所
云在周为唐杜氏也’。地记云‘唐氏在大夏之墟，属河东安县。今在绛城西北一百里有
唐城者，以为唐旧国’。”然则叔虞之封□此地也。
<br>
<br>　　注⑦集解杜预曰：“唐人之季世，其君曰叔虞。”
<br>
<br>　　注⑧集解贾逵曰：“帝，天也。己，武王也。”
<br>
<br>　　注⑨集解杜预曰：“取唐君之名。”
<br>
<br>　　注⑩集解贾逵曰：“晋主祀参，参为晋星。”
<br>
<br>　　注⑾集解服虔曰：“金天，少_也。玄冥，水官也。师，长也。昧为水官之长。”
<br>
<br>　　注⑿集解服虔曰：“允格p台骀，兄弟也。”
<br>
<br>　　注⒀集解服虔曰：“修昧之职。”
<br>
<br>　　注⒁集解贾逵曰：“宣犹通也。汾p洮，二水名。”
<br>
<br>　　注⒂集解服虔曰：“陂障其水也。”
<br>
<br>　　注⒃集解服虔曰：“太原，汾水名。”杜预曰：“太原，晋阳也，台骀之所居者。”
<br>
<br>　　注⒄集解服虔曰：“帝颛顼也。”
<br>
<br>　　注⒅集解贾逵曰：“四国台骀之后也。”
<br>
<br>　　注⒆集解贾逵曰：“灭四国。”
<br>
<br>　　注⒇集解服虔曰：“H为营，攒用币也。若有水旱，则H祭山川之神以祈福也。”</span>
<br>
<br>　　二十七年夏，郑简公朝晋。冬，畏楚灵王之强，又朝楚，子产从。二十八年，郑君
病，使子产会诸侯，与楚灵王盟于申，诛齐庆封。
<br>
<br>　　三十六年，简公卒，子定公宁立。秋，定公朝晋昭公。
<br>
<br>　　定公元年，楚公子弃疾s其君灵王而自立，为平王。欲行德诸侯。归灵王所侵郑地
于郑。
<br>
<br>　　四年，晋昭公卒，其六卿强，公室卑。子产谓韩宣子曰：“为政必以德，毋忘所以
立。”
<br>
<br>　　六年，郑火，公欲禳之。子产曰：“不如修德。”
<br>
<br>　　八年，楚太子建来奔。十年，太子建与晋谋袭郑。郑杀建，建子胜奔吴。
<br>
<br>　　十一年，定公如晋。晋与郑谋，诛周乱臣，入敬王于周。①
<br>
<br>　　<span style="font-size:10.5pt;color:'004060'">注①索隐王避弟子朝之乱出居狄泉，在昭二十三年；至二十六年，晋p郑入之。经
曰“天王入于成周”是也。</span>
<br>
<br>　　十三年，定公卒，子献公虿立。献公十三年卒，子声公胜立。当是时，晋六卿强，
侵夺郑，郑遂弱。
<br>
<br>　　声公五年，郑相子产卒，①郑人皆哭泣，悲之如亡亲戚。子产者，郑成公少子也。
为人仁爱人，事君忠厚。孔子尝过郑，与子产如兄弟云。及闻子产死，孔子为泣曰：
“古之遗爱也！”②
<br>
<br>　　<span style="font-size:10.5pt;color:'004060'">注①正义括地志云：“子产墓在新郑县西南三十五里。郦元注水经云‘子产墓在
水上，累石为方坟，坟东北向郑城，杜预云言不忘本’。”
<br>
<br>　　注②集解贾逵曰：“爱，惠也。”杜预曰：“子产见爱，有古人遗风也。”</span>
<br>
<br>　　八年，晋范p中行氏反晋，告急于郑，郑救之。晋伐郑，败郑军于铁。①
<br>
<br>　　<span style="font-size:10.5pt;color:'004060'">注①集解杜预曰：“戚城南铁丘。”正义括地志云：“铁丘在滑州]南县东南十五
里。”</span>
<br>
<br>　　十四年，宋景公灭曹。二十年，齐田常s其君简公，而常相于齐。二十二年，楚惠
王灭陈。孔子卒。
<br>
<br>　　三十六年，晋知伯伐郑，取九邑。
<br>
<br>　　三十七年，声公卒，子哀公易立。①哀公八年，郑人s哀公而立声公弟丑，是为共
公。共公三年，三晋灭知伯。三十一年，共公卒，子幽公已立。幽公元年，韩武子伐郑，
杀幽公。郑人立幽公弟骀，是为]公。②
<br>
<br>　　<span style="font-size:10.5pt;color:'004060'">注①集解年表云三十八年。
<br>
<br>　　注②集解年表云郑立幽公子骀]。或作“缭”。</span>
<br>
<br>　　]公十五年，韩景侯伐郑，取雍丘。郑城京。
<br>
<br>　　十六年，郑伐韩，败韩兵于负黍。①二十年，韩p赵p魏列为诸侯。二十三年，郑
围韩之阳翟。
<br>
<br>　　<span style="font-size:10.5pt;color:'004060'">注①集解徐广曰：“在阳城。”正义括地志云：“负黍亭在洛州阳城县西南三十五
里，故周邑也。”</span>
<br>
<br>　　二十五年，郑君杀其相子阳。二十七，子阳之党共s]公骀而立幽公弟乙为君，是
为郑君。①
<br>
<br>　　<span style="font-size:10.5pt;color:'004060'">注①集解徐广曰：“一本云‘立幽公弟乙阳为君，是为康公’。六国年表云立幽公
子骀，又以郑君阳为郑康公乙。班固云‘郑康公乙为韩所灭’。”</span>
<br>
<br>　　郑君乙立二年，郑负黍反，复归韩。十一年，韩伐郑，取阳城。
<br>
<br>　　二十一年，韩哀侯灭郑，并其国。
<br>
<br>　　太史公曰：语有之，“以权利合者，权利尽而交疏”，甫瑕是也。甫瑕虽以劫杀郑
子内厉公，厉公终背而杀之，此与晋之里克何异？守节如荀息，身死而不能存奚齐。变
所从来，亦多故矣！
<br>
<br>　　【索隐述赞】厉王之子，得封于郑。代职司徒，缁衣在咏。虢p郐献邑，祭祝专命。
庄既犯王，厉亦奔命。居栎克入，梦兰毓庆。伯服生囚，叔瞻尸聘。厘p简之后，公室
不竞。负黍虽还，韩哀日盛。

</span></td>
  </tr>
<tr><td align=center><a href="index.htm"><span style="font-size:12pt; color: #2895C3; letter-spacing: 1px; line-height: 25px;">返&nbsp;&nbsp;回</span></a>&nbsp;&nbsp;&nbsp;&nbsp;<a href="043.htm"><span style="font-size:12pt; color: #2895C3; letter-spacing: 1px; line-height: 25px;">下一页</span></a></td></tr>
</table>
</center></div>
<div align="center"><center>
<table border=0 width=100% cellspacing=0 cellpadding=0>

<tr>
 <td  align='center'style="font-size: 11.5pt"><hr width="85%" size="1" 
 color="#CBE2EC"><a href="http://www.my285.com/">梦远书城(<font face="华文新魏">my285.com</font>)</a></td></tr></table>
</center></div>
<div align="center">
<script src="http://www.my285.com/41tf/gdx.js"></script>
<script src="http://www.my285.com/41tf/wd.js"></script></div>


<center><script src="../../41tf/WB.js"></script></center>
<script src="../../41tf/wdp.js"></script>
<script src="../../41tf/wdt.js"></script>
<div style='display:"none"'><script src="../../41tf/tj.js"></script></div>

</body>

<!-- Mirrored from www.my285.com/shishu/shiji/042.htm by HTTrack Website Copier/3.x [XR&CO'2007], Thu, 21 Mar 2013 03:59:31 GMT -->
</html>
