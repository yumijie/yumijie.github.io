<html>

<!-- Mirrored from www.my285.com/shishu/shiji/036.htm by HTTrack Website Copier/3.x [XR&CO'2007], Thu, 21 Mar 2013 03:59:25 GMT -->
<head>
<meta http-equiv="Content-Type" content="text/html; charset=gb2312">
<title>梦远书城_史记(集注本) </title>
<link rel="stylesheet" href="images/wyt.css">

</head>
<center><script src="http://www.my285.com/41tf/DH1.js"></script></center>
<table border="0" width="100%" cellspacing="0" cellpadding="0" background="../../41tf/bj1.gif">
<tr><td align="center">
<script src="../../41tf/DH0.js"></script></td></tr></table>
<center><script src="../../41tf/DH.js"></script></center>
<div align="center">
<script src="http://www.my285.com/41tf/dd.js"></script>
<script src="http://www.my285.com/41tf/gds.js"></script></div><body bgcolor="#f7f7e7" topmargin="2" leftmargin="0" rightmargin="0" 
bottommargin="0">

<div align="center"><img src="images/logo.gif" width="165" height="41"></div>
<div align="center"><hr color="#CBE2EC" width=85%></div>
<div align=center><table width=85%>
   <tr><td align=right style="font-size:12pt; color: #2895C3; letter-spacing: 1px; line-height: 25px;">卷三十六&nbsp;&nbsp;陈杞世家　第六
</span></td></tr></table></div><p>
<div align="center"><center>
<table border="0" width="85%">
  <tr>
    <td style="font-size:12pt; line-height: 150%;"><br>
<br>　　陈胡公满者，虞帝舜之后也。昔舜为庶人时，尧妻之二女，居于妫I，其后因为氏
姓，姓妫氏。舜已崩，传禹天下，而舜子商均为封国。①夏后之时，或失或续。②至于
周武王克殷纣，乃复求舜后，③得妫满，封之于陈，④以奉帝舜祀，是为胡公。
<br>
<br>　　<span style="font-size:10.5pt;color:'004060'">注①索隐按：商均所封虞，即今之梁国虞城是也。
<br>
<br>　　注②索隐按：夏代犹封虞思p虞遂是也。
<br>
<br>　　注③索隐遏父为周陶正。遏父，遂之后。陶正，官名。生满。
<br>
<br>　　注④索隐左传曰：“武王以元女太姬配虞胡公而封之陈，以备三恪。”</span>
<br>
<br>　　胡公卒，子申公犀侯立。申公卒，弟相公皋羊立。相公卒，立申公子突，是为孝公。
孝公卒，子慎公圉戎立。慎公当周厉王时。慎公卒，子幽公宁立。
<br>
<br>　　幽公十二年，周厉王奔于彘。
<br>
<br>　　二十三年，幽公卒，子厘公孝立。厘公六年，周宣王即位。三十六年，厘公卒，子
武公灵立。武公十五年卒，子夷公说立。是岁，周幽王即位。夷公三年卒，弟平公燮立。
①平公七年，周幽王为犬戎所杀，周东徙。秦始列为诸侯。
<br>
<br>　　<span style="font-size:10.5pt;color:'004060'">注①正义燮，先牒反。</span>
<br>
<br>　　二十三年，平公卒，子文公圉立。
<br>
<br>　　文公元年，取蔡女，生子佗。①十年，文公卒，长子桓公鲍立。
<br>
<br>　　<span style="font-size:10.5pt;color:'004060'">注①正义徒何反。</span>
<br>
<br>　　桓公二十三年，鲁隐公初立。二十六年，]杀其君州吁。三十三年，鲁s其君隐公。
<br>
<br>　　三十八年正月甲戌己丑，桓公鲍卒。①桓公弟佗，其母蔡女，故蔡人为佗杀五父及
桓公太子免而立佗，②是为厉公。桓公病而乱作，国人分散，故再赴。③
<br>
<br>　　<span style="font-size:10.5pt;color:'004060'">注①索隐陈乱，故再赴其日。正义甲戌p己丑凡十六日。
<br>
<br>　　注②集解谯周曰：“春秋传谓佗即五父，世家与传违。”索隐谯周曰“春秋传谓他
即五父，与此违”者，此以他为厉公，太子免弟跃为利公，而左传以厉公名跃。他立未
u年，无谥，故“蔡人杀陈他”。又庄二十二年传云“陈厉公，蔡出也，故蔡人杀五父
而立之”。则他与五父俱为蔡人所杀，其事不异，是一人明矣。史记既以他为厉公，遂
以跃为利公。寻厉利声相近，遂误以他为厉公，五父为别人，是太史公错耳。班固又以
厉公跃为桓公弟，又误。
<br>
<br>　　注③集解徐广曰：“班氏云厉公跃者，桓公之弟也。”</span>
<br>
<br>　　厉公二年，生子敬仲完。周太史过陈，陈厉公使以周易筮之，卦得观之否：①“是
为观国之光，利用宾于王。②此其代陈有国乎？不在此，其在异国？③非此其身，在其
子孙。④若在异国，必姜姓。⑤姜姓，太岳之后。⑥物莫能两大，陈衰，此其昌乎？”⑦
<br>
<br>　　<span style="font-size:10.5pt;color:'004060'">注①集解贾逵曰：“坤下巽上观，坤下干上否，观爻在六四，变而之否。”
<br>
<br>　　注②集解杜预曰：“此周易观卦六四爻辞也。易之为书，六爻皆有变象，又有互体，
圣人随其义而论之。”
<br>
<br>　　注③正义六四变，内卦为中国，外卦为异国。
<br>
<br>　　注④正义内卦为身，外卦为子孙。变在外，故知在子孙也。
<br>
<br>　　注⑤正义六四变，此爻是辛未，观上体巽，未为羊，巽为女，女乘羊，故为姜。姜，
齐姓，故知在齐。
<br>
<br>　　注⑥集解杜预曰：“姜姓之先为尧四岳。”
<br>
<br>　　注⑦正义周敬王四十一年，楚惠王杀陈愍公。齐简公，周敬王三十九年被田常杀之。</span>
<br>
<br>　　厉公取蔡女，蔡女与蔡人乱，厉公数如蔡淫。七年，厉公所杀桓公太子免之三弟，
长曰跃，中曰林，少曰杵臼，共令蔡人诱厉公以好女，与蔡人共杀厉公①而立跃，是为
利公。利公者，桓公子也。利公立五月卒，立中弟林，是为庄公。
<br>
<br>　　庄公七年卒，少弟杵臼立，是为宣公。
<br>
<br>　　<span style="font-size:10.5pt;color:'004060'">注①集解公羊传曰：“淫于蔡，蔡人杀之。”</span>
<br>
<br>　　宣公三年，楚武王卒，楚始强。十七年，周惠王娶陈女为后。
<br>
<br>　　二十一年，宣公后有嬖姬生子款，欲立之，乃杀其太子御寇。御寇素爱厉公子完，
完惧祸及己，乃奔齐。齐桓公欲使陈完为卿，完曰：“羁旅之臣，①幸得免负檐，君之
惠也，不敢当高位。”桓公使为工正。②齐懿仲欲妻陈敬仲，卜之，占曰：“是谓凤皇
于飞，和鸣锵锵。③有妫之后，将育于姜。④五世其昌，并于正卿。⑤八世之后，莫之
与京。”⑥
<br>
<br>　　<span style="font-size:10.5pt;color:'004060'">注①集解贾逵曰：“羁，寄；旅，客也。”
<br>
<br>　　注②正义周礼云冬官为考工，主作器械。
<br>
<br>　　注③集解杜预曰：“雄曰凤，雌曰皇。雄雌俱飞，相和而鸣，锵锵然也。犹敬仲夫
妻有声誉。”
<br>
<br>　　注④集解杜预曰：“妫，陈姓。姜，齐姓。”
<br>
<br>　　注⑤集解服虔曰：“言完后五世与卿并列。”
<br>
<br>　　注⑥集解贾逵曰：“京，大也。”正义按：陈敬仲八代孙，田常之子襄子盘也。</span>
<br>
<br>　　而杜以常为八代者，以桓子无宇生武子开，与厘子乞皆相继事齐，故以常为八代。
<br>
<br>　　三十七年，齐桓公伐蔡，蔡败；南侵楚，至召陵，还过陈。陈大夫辕涛涂恶其过陈，
诈齐令出东道。东道恶，桓公怒，执陈辕涛涂。是岁，晋献公杀其太子申生。
<br>
<br>　　四十五年，宣公卒，子款立，是为穆公。穆公五年，齐桓公卒。十六年，晋文公败
楚师于城濮。是岁，穆公卒，子共公朔立。共公六年，楚太子商臣s其父成王代立，是
为穆王。十一年，秦穆公卒。十八年，共公卒，子灵公平国立。
<br>
<br>　　灵公元年，①楚庄王即位。六年，楚伐陈。十年，陈及楚平。
<br>
<br>　　<span style="font-size:10.5pt;color:'004060'">注①正义谥法云“乱而不损曰灵”。</span>
<br>
<br>　　十四年，灵公与其大夫孔宁p仪行父皆通于夏姬，①衷其衣以戏于朝。②泄冶谏曰：
“君臣淫乱，民何效焉？”灵公以告二子，二子请杀泄冶，公弗禁，遂杀泄冶。③十五
年，灵公与二子饮于夏氏。公戏二子曰：“征舒似汝。”二子曰：“亦似公。”④征舒
怒。灵公罢酒出，征舒伏弩门射杀灵公。⑤孔宁p仪行父皆奔楚，灵公太子午奔晋。
征舒自立为陈侯。征舒，故陈大夫也。
<br>
<br>　　夏姬，御叔之妻，舒之母也。
<br>
<br>　　<span style="font-size:10.5pt;color:'004060'">注①正义列女传云：“陈女夏姬者，陈大夫夏征舒之母，御叔之妻也，三为王后，
七为夫人，公侯争之，莫不迷惑失意。”杜预云：“夏姬，郑穆公女，陈大夫御叔之妻。”
左传云：“杀御叔，s灵侯，戮夏南，出孔p仪，丧陈国。”
<br>
<br>　　注②集解左传曰：“衷其z服。”谷梁传曰：“或衣其衣，或中其襦。”
<br>
<br>　　注③集解春秋曰：“陈杀其大夫泄冶。”
<br>
<br>　　注④集解杜预曰：“灵公即位十五年，征舒已为卿，年大，无嫌是公子也。盖以夏
姬淫放，故谓其子多似以为戏也。”
<br>
<br>　　注⑤集解左传曰：“公出自其。”</span>
<br>
<br>　　成公元年冬，楚庄王为夏征舒杀灵公，率诸侯伐陈。谓陈曰：“无惊，吾诛征舒而
已。”已诛征舒，因县陈而有之，k臣毕贺。申叔时使于齐来还，独不贺。①庄王问其
故，对曰：“鄙语有之，牵牛径人田，田主夺之牛。径则有罪矣，夺之牛，不亦甚乎？
今王以征舒为贼s君，故征兵诸侯，以义伐之，已而取之，以利其地，则后何以令于天
下！是以不贺。”庄王曰：“善。”乃迎陈灵公太子午于晋而立之，复君陈如故，是为
成公。孔子读史记至楚复陈，曰：“贤哉楚庄王！轻千乘之国而重一言。”②
<br>
<br>　　<span style="font-size:10.5pt;color:'004060'">注①集解贾逵曰：“叔时，楚大夫。”
<br>
<br>　　注②索隐谓申叔时之语。正义家语云：“孔子读史记至楚复陈，喟然曰：‘贤哉楚
庄王！轻千乘之国而重一言之信。非申叔时之忠，弗能建其义；非楚庄王之贤，不能受
其训也。’”</span>
<br>
<br>　　八年，楚庄王卒。二十九年，陈倍楚盟。三十年，楚共王伐陈。是岁，成公卒，子哀公弱立。楚以陈丧，罢兵去。哀公三年，楚围陈，复释之。二十八年，楚公子围s其君郏敖自立，为灵王。
<br>
<br>　　三十四年，初，哀公娶郑，长姬生悼太子师，少姬生偃。①二嬖妾，长妾生留，少
妾生胜。留有宠哀公，哀公属之其弟司徒招。哀公病，三月，招杀悼太子，立留为太子。
哀公怒，欲诛招，招发兵围守哀公，哀公自经杀。②招卒立留为陈君。四月，陈使使赴
楚。楚灵王闻陈乱，乃杀陈使者，③使公子弃疾发兵伐陈，陈君留奔郑。
<br>
<br>　　九月，楚围陈。十一月，灭陈。使弃疾为陈公。
<br>
<br>　　<span style="font-size:10.5pt;color:'004060'">注①索隐按：昭八年经云“陈侯之弟招杀陈世子偃师”。左传“陈哀公元妃郑姬生
悼太子偃师”。今此云两姬，又分偃师为二人，亦恐此非。
<br>
<br>　　注②集解徐广曰：“三十五年时。”
<br>
<br>　　注③索隐即司徒招也。一作“苕”也。</span>
<br>
<br>　　招之杀悼太子也，太子之子名吴，出奔晋。晋平公问太史赵曰：“陈遂亡乎？”对曰：“陈，颛顼之族。①陈氏得政于齐，乃卒亡。②自幕至于瞽瞍，无违命。③舜重之以明德。至于遂，④世世守之。及胡公，周赐之姓，⑤使祀虞帝。且盛德之后，
必百世祀。虞之世未也，其在齐乎？”
<br>
<br>　　<span style="font-size:10.5pt;color:'004060'">注①集解服虔曰：“陈祖虞舜，舜出颛顼，故为颛顼之族。”
<br>
<br>　　注②集解贾逵曰：“物莫能两盛。”
<br>
<br>　　注③集解贾逵曰：“幕，舜后虞思也。至于瞽瞍，无闻违天命以废绝者。”郑曰：
“幕，舜之先也。”S案国语，贾义为长。索隐按：贾逵以幕为虞思，非也。左传言自
幕至瞽瞍，知幕在瞽瞍之前，必非虞思明矣。
<br>
<br>　　注④集解杜预曰：“遂，舜后。盖殷之兴，存舜之后而封遂，言舜德乃至于遂也。”
索隐重音持用反。按：杜预以为舜有明德，乃至遂有国，义亦然也。且文云“自幕至瞽
瞍，无违命，舜重之以明德”，是言舜有明德为天子也。乃云殷封遂，代守之，亦舜德
也。按：系本云“陈，舜后”。宋忠云“虞思之后，箕伯、直柄中衰，殷汤封遂于陈以
祀舜”。
<br>
<br>　　注⑤集解杜预曰：“胡公满，遂之后也。事周武王，赐姓曰妫，封之陈。”</span>
<br>
<br>　　楚灵王灭陈五岁，楚公子弃疾s灵王代立，是为平王。平王初立，欲得和诸侯，乃
求故陈悼太子师之子吴，立为陈侯，是为惠公。惠公立，探续哀公卒时年而为元，空籍
五岁矣。①
<br>
<br>　　<span style="font-size:10.5pt;color:'004060'">注①索隐惠公探取哀公死楚，陈灭之后年为元年，故今空籍五岁矣。一云籍，借也，
谓借失国之后年为五年。</span>
<br>
<br>　　十年，陈火。十五年，吴王僚使公子光伐陈，取胡、沉而去。①二十八年，吴王阖
闾与子胥败楚入郢。是年，惠公卒，子怀公柳立。
<br>
<br>　　<span style="font-size:10.5pt;color:'004060'">注①索隐系本云“胡，归姓；沈，姬姓”。沈国在汝南平舆，胡亦在汝南。</span>
<br>
<br>　　怀公元年，吴破楚，在郢，召陈侯。陈侯欲往，大夫曰：“吴新得意；楚王虽亡，
与陈有故，不可倍。”怀公乃以疾谢吴。四年，吴复召怀公。怀公恐，如吴。
<br>
<br>　　吴怒其前不往，留之，因卒吴。陈乃立怀公之子越，是为愍公。①
<br>
<br>　　<span style="font-size:10.5pt;color:'004060'">注①索隐按左传，愍公名周，是史官记不同。</span>
<br>
<br>　　愍公六年，孔子适陈。吴王夫差伐陈，取三邑而去。十三年，吴复来伐陈，陈告急
楚，楚昭王来救，军于城父，吴师去。是年，楚昭王卒于城父。时孔子在陈。①十五年，
宋灭曹。十六年，吴王夫差伐齐，败之艾陵，使人召陈侯。
<br>
<br>　　陈侯恐，如吴。楚伐陈。二十一年，齐田常s其君简公。二十三年，楚之白公胜杀
令尹子西、子綦，袭惠王。叶公攻败白公，白公自杀。
<br>
<br>　　<span style="font-size:10.5pt;color:'004060'">注①索隐按：孔子以鲁定公十四年适陈，当陈愍公之六年，上文说是。此十三年，
孔子仍在陈，凡经八年，何其久也？</span>
<br>
<br>　　二十四年，楚惠王复国，以兵北伐，杀陈愍公，遂灭陈而有之。是岁，孔子卒。
<br>
<br>　　杞东楼公者，夏后禹之后苗裔也。①殷时或封或绝。周武王克殷纣，求禹之后，得
东楼公，封之于杞，②以奉夏后氏祀。
<br>
<br>　　<span style="font-size:10.5pt;color:'004060'">注①索隐杞，国名也，东楼公号谥也。不名者，史先失耳。宋忠曰“杞，今陈留雍
丘县”。故地理志云雍丘县，故杞国，周武王封禹后为东楼公是也。盖周封杞而居雍丘，
至春秋时杞已迁东国，故左氏隐四年传云“莒人伐杞，取牟娄”。牟娄，曹东邑也。僖十四年传云“杞迁缘陵”。地理志北海有营陵，淳于公之县。臣瓒云“即春秋缘陵，淳于公所都之邑”。又州，国名，杞后改国曰州而称淳于公，
故春秋桓五年经云“州公如曹”，传曰“淳于公如曹”是也。然杞后代又称子者，以微
小又僻居东夷，故襄二十九年经称“杞子来盟”，传曰“书曰子，贱之”是也。
<br>
<br>　　注②集解宋忠曰：“杞，今陈留雍丘县也。”</span>
<br>
<br>　　东楼公生西楼公，西楼公生题公，题公生谋①娶公。②谋娶公当周厉王时。谋娶公生武公。武公立四十七年卒，子靖公立。靖公二十三年卒，子共公立。
<br>
<br>　　共公八年卒，子德公立。③德公十八年卒，弟桓公姑容立。④桓公十七年卒，子孝
公<img src="images/005a.bmp">⑤立。孝公十七年卒，弟文公益姑立。文公十四年卒，弟平公郁⑥立。平公十八年
卒，子悼公成立。悼公十二年卒，子隐公乞立。七月，隐公弟遂s隐公自立，是为厘公。
厘公十九年卒，子愍公维立。愍公十五年，楚惠王灭陈。十六年，愍公弟阏路s愍公代
立，是为哀公。⑦哀公立十年卒，愍公子敕立，⑧是为出公。出公十二年卒，子简公春
立。立一年，楚惠王之四十四年，灭杞。杞后陈亡三十四年。
<br>
<br>　　<span style="font-size:10.5pt;color:'004060'">注①集解徐广曰：“谋，一作‘谟’。”索隐注一作“谍”，音牒。
<br>
<br>　　注②索隐娶音子臾反。
<br>
<br>　　注③集解徐广曰：“世本曰惠公。”索隐系本及谯周并作“惠公”，又云惠公生成
公及桓公，是此系家脱成公一代，故云“弟桓公姑容立”，非也。且成公又见春秋经传，
故左传庄二十五年云□成公娶鲁女，有婚姻之好。至僖二十二年卒，始赴而书，左传云
成公也，未同盟，故不书名。是□有成公，必当如谯周所说。
<br>
<br>　　注④集解徐广曰：“世本曰惠公立十八年，生成公及桓公；成公立十八年，桓公立
十七年。”
<br>
<br>　　注⑤索隐音盖。□，名。
<br>
<br>　　注⑥索隐一作“郁厘”，谯周云名郁来，盖“郁”“郁”“厘”“来”并声相近，
遂不同耳。
<br>
<br>　　注⑦索隐阏音遏。哀公杀兄愍公而立，谥哀。谯周云谥懿也。
<br>
<br>　　注⑧集解徐广曰：“敕，一作‘o’。”</span>
<br>
<br>　　杞小微，其事不足称述。
<br>
<br>　　舜之后，周武王封之陈，至楚惠王灭之，有世家言。禹之后，周武王封之杞，楚惠
王灭之，有世家言。契之后为殷，殷有本纪言。殷破，周封其后于宋，齐愍王灭之，有
世家言。后稷之后为周，秦昭王灭之，有本纪言。皋陶之后，或封英、六，①楚穆王灭
之，无谱。伯夷之后，至周武王复封于齐，曰太公望，陈氏灭之，有世家言。伯翳之后，
至周平王时封为秦，项羽灭之，有本纪言。②垂、益、夔、龙，其后不知所封，不见也。
右十一人者，皆唐虞之际名有功德臣也；其五人之后皆至帝王，③余乃为显诸侯。滕、
薛、驺，夏、殷、周之闲封也，小，不足齿列，弗论也。④
<br>
<br>　　<span style="font-size:10.5pt;color:'004060'">注①索隐蓼、六，本或作英、六，皆通。然蓼、六皆咎繇之后也。据系本，二国皆
偃姓，故春秋文五年左传云楚人灭六，臧文仲闻六与蓼灭，曰“皋陶、庭坚不祀忽诸”。
杜预曰“蓼与六皆咎繇后”。地理志云六，故国，皋陶后，偃姓，为楚所灭。又僖十七
年“齐人徐人伐英氏”。杜预又曰“英、六皆皋陶后，国名”。是有英、蓼，实未能详。
或者英后改号曰蓼也。
<br>
<br>　　注②索隐秦祖伯翳，解者以翳益，则一人，今言十一人，□伯翳而又别言垂、益，
则是二人也。且按舜本纪□十人，无翳而有彭祖，彭祖亦坟典不载，未知太史公意如何，
恐多是误。然据秦本纪□翳之功，云“佐舜驯调鸟兽”，与舜典“命益作虞，若予上下
草木鸟兽”文同，则为一人必矣，今未详其所由也。
<br>
<br>　　注③索隐舜、禹身为帝王，其稷、契及翳则后代皆为帝王也。
<br>
<br>　　注④索隐滕不知本封，盖轩辕氏子有滕姓，是其祖也。后周封文王子错叔绣于滕，
故宋忠云“今沛国公丘是滕国也”。薛，奚仲之后，任姓，盖夏、殷所封，故春秋有滕
侯、薛侯。邾，曹姓之国，陆终氏之子会人之后。邾国，今鲁国驺县是也。然三国微小，
春秋时亦预会盟，盖史缺无可□列也。</span>
<br>
<br>　　周武王时，侯伯尚千余人。及幽、厉之后，诸侯力攻相并。江、黄、①胡、沉之属，
不可胜数，故弗采着于传*(上)**[云]*。
<br>
<br>　　<span style="font-size:10.5pt;color:'004060'">注①索隐按系本，江、黄二国并嬴姓。又地理志江国在汝南安阳县。</span>
<br>
<br>　　太史公曰：舜之德可谓至矣！禅位于夏，而后世血食者历三代。及楚灭陈，而田常
得政于齐，卒为建国，百世不绝，苗裔兹兹，有土者不乏焉。至禹，于周则杞，微甚，
不足数也。楚惠王灭杞，其后越王句践兴。
<br>
<br>　　【索隐述赞】盛德之祀，必及百世。舜、禹余烈，陈、杞是继。妫满受封，东楼纂
系。阏路篡逆，夏姬淫嬖。二国衰微，或兴或替。前并后虏，皆亡楚惠。
<br>
<br>　　句践勃兴，田和吞噬。蝉联血食，岂其苗裔？

</span></td>
  </tr>
<tr><td align=center><a href="index.htm"><span style="font-size:12pt; color: #2895C3; letter-spacing: 1px; line-height: 25px;">返&nbsp;&nbsp;回</span></a>&nbsp;&nbsp;&nbsp;&nbsp;<a href="037.htm"><span style="font-size:12pt; color: #2895C3; letter-spacing: 1px; line-height: 25px;">下一页</span></a></td></tr>
</table>
</center></div>
<div align="center"><center>
<table border=0 width=100% cellspacing=0 cellpadding=0>

<tr>
 <td  align='center'style="font-size: 11.5pt"><hr width="85%" size="1" 
 color="#CBE2EC"><a href="http://www.my285.com/">梦远书城(<font face="华文新魏">my285.com</font>)</a></td></tr></table>
</center></div>
<div align="center">
<script src="http://www.my285.com/41tf/gdx.js"></script>
<script src="http://www.my285.com/41tf/wd.js"></script></div>


<center><script src="../../41tf/WB.js"></script></center>
<script src="../../41tf/wdp.js"></script>
<script src="../../41tf/wdt.js"></script>
<div style='display:"none"'><script src="../../41tf/tj.js"></script></div>

</body>

<!-- Mirrored from www.my285.com/shishu/shiji/036.htm by HTTrack Website Copier/3.x [XR&CO'2007], Thu, 21 Mar 2013 03:59:25 GMT -->
</html>
