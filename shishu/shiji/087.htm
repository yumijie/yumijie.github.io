<html>

<!-- Mirrored from www.my285.com/shishu/shiji/087.htm by HTTrack Website Copier/3.x [XR&CO'2007], Thu, 21 Mar 2013 04:00:08 GMT -->
<head>
<meta http-equiv="Content-Type" content="text/html; charset=gb2312">
<title>梦远书城_史记(集注本) </title>
<link rel="stylesheet" href="images/wyt.css">

</head>
<center><script src="http://www.my285.com/41tf/DH1.js"></script></center>
<table border="0" width="100%" cellspacing="0" cellpadding="0" background="../../41tf/bj1.gif">
<tr><td align="center">
<script src="../../41tf/DH0.js"></script></td></tr></table>
<center><script src="../../41tf/DH.js"></script></center>
<div align="center">
<script src="http://www.my285.com/41tf/dd.js"></script>
<script src="http://www.my285.com/41tf/gds.js"></script></div><body bgcolor="#f7f7e7" topmargin="2" leftmargin="0" rightmargin="0" 
bottommargin="0">

<div align="center"><img src="images/logo.gif" width="165" height="41"></div>
<div align="center"><hr color="#CBE2EC" width=85%></div>
<div align=center><table width=85%>
   <tr><td align=right style="font-size:12pt; color: #2895C3; letter-spacing: 1px; line-height: 25px;">卷八十七&nbsp;&nbsp;李斯列传　第二十七
</span></td></tr></table></div><p>
<div align="center"><center>
<table border="0" width="85%">
  <tr>
    <td style="font-size:12pt; line-height: 150%;"><br>
<br>　　李斯者，楚上蔡人也。①年少时，为郡小吏，②见吏舍厕中鼠食不e，近人犬，数
惊恐之。斯入仓，观仓中鼠，食积粟，居大庑之下，不见人犬之忧。于是李斯乃叹曰：“人之贤不肖譬如鼠矣，在所自处耳！”
<br>
<br>　　<span style="font-size:10.5pt;color:'004060'">注①索隐地理志汝南上蔡县，云“古蔡国，周武王弟叔度所封，至十八代平侯徙新
蔡”。二蔡皆属汝南。后二代至昭侯，徙下蔡，属沛，六国时为楚地，故曰楚上蔡。
<br>
<br>　　注②索隐乡小史。刘氏云“掌乡文书”。</span>
<br>
<br>　　乃从荀卿学帝王之术。学已成，度楚王不足事，而六国皆弱，无可为建功者，欲西
入秦。辞于荀卿曰：“斯闻得时无怠，今万乘方争时，游者主事。①今秦王欲吞天下，
称帝而治，此布衣驰骛之时而游说者之秋也。②处卑贱之位而计不为者，此禽鹿视肉，
人面而能强行者耳。③故诟④莫大于卑贱，而悲莫甚于穷困。久处卑贱之位，困苦之地，
非世⑤而恶利，自托于无为，此非士之情也。⑥故斯将西说秦王矣。”
<br>
<br>　　<span style="font-size:10.5pt;color:'004060'">注①索隐言万乘争雄之时，游说者可以立功成名，当得典主事务也。刘氏云“游历
诸侯，当觅强主以事之”，于文纡回，非也。
<br>
<br>　　注②正义言秋时万物成熟，今争强时，亦说士成熟时。
<br>
<br>　　注③索隐禽鹿犹禽兽也，言禽兽但知视肉而食之。庄子及苏子曰：“人而不学，譬
之视肉而食。”杨子法言曰：“人而不学，如禽何异？”言不能游说取荣贵，□如禽兽，
徒有人面而能强行耳。
<br>
<br>　　注④正义呼后反，耻辱也。
<br>
<br>　　注⑤索隐非者，讥也。所谓处士横议也。
<br>
<br>　　注⑥正义言讥世富贵，恶其荣利，自托于无为者，非士人之情，实力不能致此也。</span>
<br>
<br>　　至秦，会庄襄王卒，李斯乃求为秦相文信侯吕不韦舍人；不韦贤之，任以为郎。
<br>
<br>　　李斯因以得说，说秦王曰：“胥人者，去其几也。①成大功者，在因瑕衅而遂忍之。
②昔者秦穆公之霸，终不东并六国者，何也？诸侯尚，周德未衰，故五伯迭兴，更尊
周室。自秦孝公以来，周室卑微，诸侯相兼，关东为六国，秦之乘胜役诸侯，盖六世矣。
③今诸侯服秦，譬若郡县。夫以秦之强，大王之贤，由p上骚除，④足以灭诸侯，成帝
业，为天下一统，此万世之一时也。
<br>
<br>　　今怠而不急就，诸侯复强，相聚约从，虽有黄帝之贤，不能并也。”秦王乃拜斯为
长史，听其计，阴遣谋士赍持金玉以游说诸侯。诸侯名士可下以财者，厚遗结之；不肯
者，利剑刺之。离其君臣之计，秦王乃使其良将随其后。秦王拜斯为客卿。
<br>
<br>　　<span style="font-size:10.5pt;color:'004060'">注①索隐胥人犹胥吏，小人也。去犹失也。几者，动之微。以言君子见几而作，不
俟终日；小人不识动微之会，故每失时也。刘氏解几为强，非也。
<br>
<br>　　注②索隐言因诸侯有瑕衅，则忍心而翦除，故我将说秦以并天下。正义胥，相也。
几谓察也。言关东六国与秦相敌者，君臣机密，并有瑕衅，可成大功，而遂忍之也。
<br>
<br>　　注③正义秦孝公，惠文公，武王，昭王，孝文王，庄襄王。
<br>
<br>　　注④集解徐广曰：“骚音埽。”索隐骚音埽。言秦欲并天下，若炊妇埽除p上之不
净，不足为难。</span>
<br>
<br>　　会韩人郑国来闲秦，以作注溉渠，①已而觉。秦宗室大臣皆言秦王曰：“诸侯人来
事秦者，大抵为其主游闲于秦耳，请一切逐客。”②李斯议亦在逐中。斯乃上书曰：③
<br>
<br>　　<span style="font-size:10.5pt;color:'004060'">注①正义郑国渠首起雍州云阳县西南二十五里，自中山西邸瓠口为渠，傍北山，东
注洛，三百余里以溉田。又曰韩苦秦兵，而使水工郑国闲秦作注溉渠，令费人工，不东
伐也。
<br>
<br>　　注②索隐一切犹一例，言尽逐之也。言切者，譬若利刀之割，一运斤无不断者。解
汉书者以一切为权时义，亦未为得也。
<br>
<br>　　注③正义在始皇十年。</span>
<br>
<br>　　臣闻吏议逐客，窃以为过矣。昔缪公求士，西取由余于戎，东得百里奚于宛，①迎
蹇叔于宋，②来丕豹、公孙支于晋。③此五子者，不产于秦，而缪公用之，并国二十，
遂霸西戎。④孝公用商鞅之法，移风易俗，民以殷盛，国以富强，百姓乐用，诸侯亲服，
获楚、魏之师，举地千里，至今治强。惠王用张仪之计，拔三川之地，西并巴、蜀，⑤
北收上郡，⑥南取汉中，⑦包九夷，制鄢、郢，⑧东据成皋之险，⑨割膏腴之壤，遂散
六国之从，使之西面事秦，功施到今。昭王得范睢，废穰侯，逐华阳，⑩强公室，杜私
门，蚕食⑾诸侯，使秦成帝业。此四君者，皆以客之功。由此观之，客何负于秦哉！向
使四君却客而不内，疏士而不用，是使国无富利之实而秦无强大之名也。
<br>
<br>　　<span style="font-size:10.5pt;color:'004060'">注①索隐秦本纪云“晋献公以百里奚为秦穆公夫人媵于秦，奚亡走宛，楚鄙人执之”
是也。正义新序云：“百里奚，楚宛人，仕于虞，虞亡入秦，号五l大夫也。”
<br>
<br>　　注②索隐秦纪又云“百里奚谓穆公曰：‘臣不如臣友蹇叔，蹇叔贤而代莫知。’穆
公厚币迎之，以为上大夫”。今云“于宋”，未详所出。正义括地志云：“蹇叔，岐州
人也。时游宋，故迎之于宋。”
<br>
<br>　　注③索隐丕豹自晋奔秦，左氏传有明文。公孙支，所谓子桑也，是秦大夫，而云自
晋来，亦未见所出。正义括地志云：“公孙支，岐州人，游晋，后归秦。”
<br>
<br>　　注④索隐秦本纪穆公用由余谋，伐戎王，益国十二，开地千里，遂霸西戎。
<br>
<br>　　此都言五子之功，故云“并国二十”；或易为“十二”，误也。
<br>
<br>　　注⑤索隐案：惠王时张仪为相，请伐韩，下兵三川以临二周。司马错请伐蜀，惠王
从之，果灭蜀。仪死后，武王欲通车三川，令甘茂拔宜阳。今并云张仪者，以仪为秦相，
虽错灭蜀，茂通三川，皆归功于相，又三川是仪先请伐故也。
<br>
<br>　　注⑥正义惠王十年，魏纳上郡十五县。
<br>
<br>　　注⑦正义惠王十三年，攻楚汉中，取地六百里。
<br>
<br>　　注⑧索隐九夷□属楚之夷也。地理志南郡江陵县云“故楚郢都”，又宜城县云“故
鄢”也。正义夷谓并巴蜀，收上郡，取汉中，伐义渠、丹是也。九夷本东夷九种，此
言者，文体然也。
<br>
<br>　　注⑨正义河南府泛水县也。
<br>
<br>　　注⑩集解徐广曰：“华，一作‘叶’。”
<br>
<br>　　注⑾索隐高诱注淮南子云：“蚕食，尽无余也。”</span>
<br>
<br>　　今陛下致昆山之玉，①有随、和之宝，②垂明月之珠，服太阿之剑，③乘纤离之马，
④建翠凤之旗，树灵鼍之鼓。⑤此数宝者，秦不生一焉，而陛下说之，何也？必秦国之
所生然后可，则是夜光之璧不饰朝廷，犀象之器不为玩好，郑、]之女不充后宫，而骏
良if⑥不实外厩，江南金锡不为用，西蜀丹青不为采。所以饰后宫充下陈⑦娱心意说
耳目者，必出于秦然后可，则是宛珠之簪，傅玑之珥，⑧阿缟之衣，锦绣之饰⑨不进于
前，而随俗雅化⑩佳冶窈窕赵女不立于侧也。夫击瓮叩缶⑾弹筝搏髀，而歌呼呜呜快耳
*(目)*者，真秦之声也；郑、]、桑闲、昭、虞、武、象者，⑿异国之乐也。今弃击瓮
叩缶而就郑]，退弹筝而取昭虞，若是者何也？快意当前，适观而已矣。今取人则不然。
不问可否，不论曲直，非秦者去，为客者逐。然则是所重者在乎色乐珠玉，而所轻者在
乎人民也。此非所以跨海内制诸侯之术也。
<br>
<br>　　<span style="font-size:10.5pt;color:'004060'">注①正义昆冈在于阗国东北四百里，其冈出玉。
<br>
<br>　　注②正义括地志云：“迳揭幻昆山，一名断蛇丘，在随州随县北二十五里。
<br>
<br>　　说苑云‘昔随侯行遇大蛇中断，疑其灵，使人以药封之，蛇乃能去，因号其处为断
蛇丘。岁余，蛇衔明珠，径寸，绝白而有光，因号随珠’。”卞和璧，始皇以为传国玺
也。
<br>
<br>　　注③集解见苏秦传。索隐越绝书曰：“楚王召欧冶子、干将作铁剑三，一曰干将，
二曰莫邪，三曰太阿也。”
<br>
<br>　　注④集解徐广曰：“纤离，蒲梢，皆骏马名。”索隐皆马名。徐氏据孙卿子而为说。
<br>
<br>　　注⑤集解郑玄注月令云：“鼍皮可以冒鼓。”
<br>
<br>　　注⑥索隐决提二音。周书曰“正北以if为献”。广雅曰“马属也”。郭景纯注上
林赋云“生三日而超其母也”。
<br>
<br>　　注⑦索隐下陈犹后列也。晏子曰“有二女，愿得入身于下陈”是也。
<br>
<br>　　注⑧索隐宛音于阮反。傅音附。宛谓以珠宛转而装其簪。傅玑者，以玑傅着于珥。
珥者，也。玑是珠之不圆者。或云宛珠，随珠也。随在汉水之南，宛亦近汉，故云宛。
傅玑者，女饰也，言女傅之珥，以玑为之，并非秦所有物也。
<br>
<br>　　注⑨集解徐广曰：“齐之东阿县，缯帛所出。”
<br>
<br>　　注⑩集解徐广曰：“随俗，一作‘修使’。”索隐谓闲雅变化而能通俗也。
<br>
<br>　　注⑾索隐说文云：“瓮，汲也。于贡反。缶，瓦器也；秦人鼓之以节乐。”灿音甫有反。
<br>
<br>　　注⑿集解徐广曰：“昭，一作‘韶’。”</span>
<br>
<br>　　臣闻地广者粟多，国大者人，兵强则士勇。是以太山不让土壤，故能成其大河海不择细流，故能就其深；王者不却庶，故能明其德。①是以地无四方，民无异国，四时充美，鬼神降福，此五帝、三王之所以无敌也。今乃弃黔首以资敌国，②却
宾客以业诸侯，使天下之士退而不敢西向，裹足不入秦，此所谓“藉寇兵而赍盗粮”者
也。③
<br>
<br>　　<span style="font-size:10.5pt;color:'004060'">注①索隐管子云：“海不辞水，故能成其大；*(泰)*山不辞土石，故能成其高。”
<br>
<br>　　文子曰：“圣人不让负薪之言，以广其名。”
<br>
<br>　　注②索隐资犹给也。
<br>
<br>　　注③索隐藉音积夜反。赍音子奚反。说文曰：“赍，持遗也。”赍或为“资”，义
亦通。</span>
<br>
<br>　　夫物不产于秦，可宝者多；士不产于秦，而愿忠者。今逐客以资敌国，损民以益
雠，内自虚而外树怨于诸侯，求国无危，不可得也。
<br>
<br>　　秦王乃除逐客之令，复李斯官，①卒用其计谋。官至廷尉。二十余年，竟并天下，
尊主为皇帝，以斯为丞相。夷郡县城，销其兵刃，示不复用。使秦无尺土之封，不立子
弟为王，功臣为诸侯者，使后无战攻之患。
<br>
<br>　　<span style="font-size:10.5pt;color:'004060'">注①集解新序曰：“斯在逐中，道上上谏书，达始皇，始皇使人逐至骊邑，得还。”</span>
<br>
<br>　　始皇三十四年，置酒咸阳宫，博士仆射周青臣等颂始皇威德。齐人淳于越进谏曰：
“臣闻之，殷周之王千余岁，封子弟功臣自为支辅。今陛下有海内，而子弟为匹夫，卒
有田常、六卿之患，臣无辅弼，何以相救哉？事不师古而能长久者，非所闻也。今青臣
等又面谀以重陛下过，①非忠臣也。”始皇下其议丞相。
<br>
<br>　　丞相谬其说，绌其辞，乃上书曰：“古者天下散乱，莫能相一，是以诸侯并作，语
皆道古以害今，饰虚言以乱实，人善其所私学，以非上所建立。今陛下并有天下，别白
黑②而定一尊；③而私学乃相与非法教之制，闻令下，即各以其私学议之，入则心非，
出则巷议，非主以为名，异趣以为高，率k下以造谤。
<br>
<br>　　如此不禁，则主势降乎上，党与成乎下。禁之便。臣请诸有文学诗书百家语者，蠲
除去之。令到满三十日弗去，黥为城旦。所不去者，医药卜筮种树之书。若有欲学者，
以吏为师。”始皇可其议，收去诗书百家之语以愚百姓，使天下无以古非今。明法度，
定律令，皆以始皇起。同文书。④治离宫别馆，周天下。明年，又巡狩，外攘四夷，
斯皆有力焉。
<br>
<br>　　<span style="font-size:10.5pt;color:'004060'">注①索隐重音逐用反。重者，再也。
<br>
<br>　　注②索隐刘氏云：“前时国异政，家殊俗，人造私语，莫辨其真，今乃分别白黑也。”
<br>
<br>　　注③索隐谓始皇并六国，定天下，海内共尊立一帝，故云。
<br>
<br>　　注④正义六国制令不同，今令同之。</span>
<br>
<br>　　斯长男由为三川守，诸男皆尚秦公主，女悉嫁秦诸公子。三川守李由告归咸阳，李
斯置酒于家，百官长皆前为寿，门廷车骑以千数。李斯喟然而叹曰：“嗟乎！
<br>
<br>　　吾闻之荀卿曰‘物禁大盛’。夫斯乃上蔡布衣，闾巷之黔首，上不知其驽下，遂擢
至此。当今人臣之位无居臣上者，可谓富贵极矣。物极则衰，吾未知所税驾也！”①
<br>
<br>　　<span style="font-size:10.5pt;color:'004060'">注①索隐税驾犹解驾，言休息也。李斯言己今日富贵已极，然未知向后吉凶止泊在
何处也。</span>
<br>
<br>　　始皇三十七年十月，行出游会稽，并海上，北抵琅邪。①丞相斯、中车府令赵高兼
行符玺令事，皆从。始皇有二十余子，长子扶苏以数直谏上，上使监兵上郡，②蒙恬为
将。少子胡亥爱，请从，上许之。余子莫从。③
<br>
<br>　　<span style="font-size:10.5pt;color:'004060'">注①正义今沂州。
<br>
<br>　　注②正义上郡故城在绥州上县东南五十里。
<br>
<br>　　注③集解辩士隐姓名，遗秦将章邯书曰“李斯为秦王死，废十七兄而立今王”也。
然则二世是秦始皇第十八子。此书在善文中。</span>
<br>
<br>　　其年七月，始皇帝至沙丘，①病甚，令赵高为书赐公子扶苏曰：“以兵属蒙恬，与
丧会咸阳而葬。”书已封，未授使者，始皇崩。书及玺皆在赵高所，独子胡亥、丞相李
斯、赵高及幸宦者五六人知始皇崩，余k臣皆莫知也。李斯以为上在外崩，无真太子，
故秘之。置始皇居dc车中，②百官奏事上食如故，宦者辄从dc车中可诸奏事。③
<br>
<br>　　<span style="font-size:10.5pt;color:'004060'">注①正义沙丘台在邢州。
<br>
<br>　　注②集解徐广曰：“一作‘辎车’。”
<br>
<br>　　注③集解文颖曰：“dc车如今丧□车也。”孟康曰：“如衣车，有窗牖，闭之则
温，开之则凉，故名之‘dc车’也。”如淳曰：“dc车，其形广大，有羽饰也。”</span>
<br>
<br>　　赵高因留所赐扶苏玺书，而谓公子胡亥曰：“上崩，无诏封王诸子而独赐长子书。
<br>
<br>　　长子至，即立为皇帝，而子无尺寸之地，为之柰何？”胡亥曰：“固也。吾闻之，
明君知臣，明父知子。父捐命，不封诸子，何可言者！”赵高曰：“不然。方今天下之
权，存亡在子与高及丞相耳，愿子图之。且夫臣人与见臣于人，制人与见制于人，岂可
同日道哉！”胡亥曰：“废兄而立弟，是不义也；不奉父诏而畏死，是不孝也；能薄而
材谫，①强因人之功，是不能也：三者逆德，天下不服，身殆倾危，社稷不血食。”高
曰：“臣闻汤、武杀其主，天下称义焉，不为不忠。]君杀其父，而]国载其德，孔子
着之，不为不孝。夫大行不小谨，盛德不辞让，乡曲各有宜而百官不同功。故顾小而忘
大，后必有害；狐疑犹豫，后必有悔。断而敢行，鬼神避之，后有成功。愿子遂之！”
胡亥喟然叹曰：“今大行未发，丧礼未终，岂宜以此事干丞相哉！”赵高曰：“时乎时
乎，闲不及谋！赢粮跃马，唯恐后时！”
<br>
<br>　　<span style="font-size:10.5pt;color:'004060'">注①集解史记音隐宰显反。索隐音义云宰殄反。刘氏音将浅反，则谫亦浅义。
<br>
<br>　　古人语自有重轻，所以文字有异。</span>
<br>
<br>　　胡亥既然高之言，高曰：“不与丞相谋，恐事不能成，臣请为子与丞相谋之。”
<br>
<br>　　高乃谓丞相斯曰：“上崩，赐长子书，与丧会咸阳而立为嗣。书未行，今上崩，未
有知者也。所赐长子书及符玺皆在胡亥所，定太子在君侯与高之口耳。事将何如？”斯
曰：“安得亡国之言！此非人臣所当议也！”高曰：“君侯自料能孰与蒙恬？功高孰与
蒙恬？谋远不失孰与蒙恬？无怨于天下孰与蒙恬？长子旧而信之孰与蒙恬？”斯曰：
“此五者皆不及蒙恬，而君责之何深也？”高曰：“高固内官之厮役也，幸得以刀笔之
文进入秦宫，管事二十余年，未尝见秦免罢丞相功臣有封及二世者也，卒皆以诛亡。皇
帝二十余子，皆君之所知。长子刚毅而武勇，信人而奋士，即位必用蒙恬为丞相，君侯
终不怀通侯之印归于乡里，明矣。高受诏教习胡亥，使学以法事数年矣，未尝见过失。
慈仁笃厚，轻财重士，辩于心而诎于口，尽礼敬士，秦之诸子未有及此者，可以为嗣。
君计而定之。”斯曰：“君其反位！斯奉主之诏，听天之命，何虑之可定也？”高曰：
“安可危也，危可安也。安危不定，何以贵圣？”斯曰：“斯，上蔡闾巷布衣也，上幸
擢为丞相，封为通侯，子孙皆至尊位重禄者，故将以存亡安危属臣也。岂可负哉！夫忠
臣不避死而庶几，①孝子不勤劳而见危，人臣各守其职而已矣。
<br>
<br>　　君其勿复言，将令斯得罪。”高曰：“盖闻圣人迁徙无常，就变而从时，见末而知
本，观指而归。物固有之，安得常法哉！方今天下之权命悬于胡亥，高能得志焉。且
夫从外制中谓之惑，从下制上谓之贼。故秋霜降者草花落，水摇动者万物作，②此必然
之效也。君何见之晚？”斯曰：“吾闻晋易太子，③三世不安；齐桓兄弟争位，④身死
为戮；纣杀亲戚，⑤不听谏者，国为丘墟，遂危社稷：三者逆天，宗庙不血食。斯其犹
人哉，⑥安足为谋！”高曰：“上下合同，可以长久；中外若一，事无表里。君听臣之
计，即长有封侯，世世称孤，必有乔松之寿，孔、墨之智。今释此而不从，祸及子孙，
足以为寒心。善者因祸为福，君何处焉？”斯乃仰天而叹，垂泪太息曰：“嗟乎！独遭
乱世，既以不能死，安托命哉！”于是斯乃听高。高乃报胡亥曰：“臣请奉太子之明命
以报丞相，丞相斯敢不奉令！”
<br>
<br>　　<span style="font-size:10.5pt;color:'004060'">注①索隐斯言忠臣之节，本不避死。言己今日亦庶几尽忠不避死也。
<br>
<br>　　注②索隐水摇者，谓冰泮而水动也，是春时而万物皆生也。
<br>
<br>　　注③正义谓废申生，立奚齐也。
<br>
<br>　　注④正义谓小白与公子纠。
<br>
<br>　　注⑤正义谓杀比干，囚箕子。
<br>
<br>　　注⑥索隐言我今日犹是人，人道守顺，岂能为逆谋。故下云“安足与谋”。</span>
<br>
<br>　　于是乃相与谋，诈为受始皇诏丞相，立子胡亥为太子。更为书赐长子扶苏曰：“朕
巡天下，祷祠名山诸神以延寿命。今扶苏与将军蒙恬将师数十万以屯边，十有余年矣，
不能进而前，士卒多m，无尺寸之功，乃反数上书直言诽谤我所为，以不得罢归为太子，
日夜怨望。扶苏为人子不孝，其赐剑以自裁！将军恬与扶苏居外，不匡正，宜知其谋。
为人臣不忠，其赐死，以兵属裨将王离。”封其书以皇帝玺，遣胡亥客奉书赐扶苏于上
郡。
<br>
<br>　　使者至，发书，扶苏泣，入内舍，欲自杀。蒙恬止扶苏曰：“陛下居外，未立太子，
使臣将三十万守边，公子为监，此天下重任也。今一使者来，即自杀，安知其非诈？
请复请，复请而后死，未暮也。”使者数趣之。扶苏为人仁，谓蒙恬曰：“父而赐子死，
尚安复请！”即自杀。蒙恬不肯死，使者即以属吏，系于阳周。①
<br>
<br>　　<span style="font-size:10.5pt;color:'004060'">注①集解徐广曰：“属上郡。”正义阳周，宁州罗川县之邑也。</span>
<br>
<br>　　使者还报，胡亥p斯p高大喜。至咸阳，发丧，太子立为二世皇帝。以赵高为郎中
令，常侍中用事。
<br>
<br>　　二世燕居，乃召高与谋事，谓曰：“夫人生居世闲也，譬犹骋六骥过决隙也。吾既
已临天下矣，欲悉耳目之所好，穷心志之所乐，以安宗庙而乐万姓，长有天下，终吾年
寿，其道可乎？”高曰：“此贤主之所能行也，而昏乱主之所禁也。
<br>
<br>　　臣请言之，不敢避斧钺之诛，愿陛下少留意焉。夫沙丘之谋，诸公子及大臣皆疑焉，
而诸公子尽帝兄，大臣又先帝之所置也。今陛下初立，此其属意怏怏皆不服，恐为变。
且蒙恬已死，蒙毅将兵居外，臣战战栗栗，唯恐不终。且陛下安得为此乐乎？”二世曰：
“为之柰何？”赵高曰：“严法而刻刑，令有罪者相坐诛，至收族，灭大臣而远骨肉；
贫者富之，贱者贵之。尽除去先帝之故臣，更置陛下之所亲信者近之。此则阴德归陛下，
害除而奸谋塞，k臣莫不被润泽，蒙厚德，陛下则高枕肆志宠乐矣。计莫出于此。”二
世然高之言，乃更为法律。
<br>
<br>　　于是k臣诸公子有罪，辄下高，令鞠治之。杀大臣蒙毅等，公子十二人J死咸阳市，
十公主K死于杜，①财物入于县官，相连坐者不可胜数。
<br>
<br>　　<span style="font-size:10.5pt;color:'004060'">注①集解史记音隐曰：“K音贮格反。”索隐K音宅，与“磔”同，古今字异耳。
磔谓裂其支体而杀之。</span>
<br>
<br>　　公子高欲奔，恐收族，乃上书曰：“先帝无恙时，臣入则赐食，出则乘舆。御府之
衣，臣得赐之；中厩之宝马，臣得赐之。臣当从死而不能，为人子不孝，为人臣不忠。
不忠者无名以立于世，臣请从死，愿葬郦山之足。唯上幸哀怜之。”
<br>
<br>　　书上，胡亥大说，召赵高而示之，曰：“此可谓急乎？”赵高曰：“人臣当忧死而
不暇，何变之得谋！”胡亥可其书，赐钱十万以葬。
<br>
<br>　　法令诛罚日益刻深，k臣人人自危，欲畔者。又作阿房之宫，治直*[道]*p驰道，
赋敛愈重，戍缥抟选Ｓ谑浅戍卒陈胜p吴广等乃作乱，起于山东，杰俊相立，自置为
侯王，叛秦，兵至鸿门而却。李斯数欲请闲谏，二世不许。而二世责问李斯曰：“吾有
私议而有所闻于韩子也，曰‘尧之有天下也，堂高三尺，采椽不郏①茅茨不翦，虽逆
旅之宿不勤于此矣。冬日鹿裘，夏日葛衣，粢粝之食，②藜藿之羹，饭土匦，③啜土，
④虽监门之养不觳于此矣。⑤禹凿龙门，通大夏，疏九河，曲九防，⑥决s水致之海，
⑦而股无_，⑧胫无毛，手足胼胝，面目黎黑，遂以死于外，葬于会稽，臣虏之劳不烈
于此矣’。
<br>
<br>　　然则夫所贵于有天下者，岂欲苦形劳神，身处逆旅之宿，口食监门之养，手持臣虏
之作哉？此不肖人之所勉也，非贤者之所务也。彼贤人之有天下也，专用天下适己而已
矣，此所贵于有天下也。夫所谓贤人者，必能安天下而治万民，今身且不能利，将恶能
治天下哉！故吾愿赐志广欲，长享天下而无害，为之柰何？”李斯子由为三川守，k盗
吴广等西略地，过去弗能禁。章邯以破逐广等兵，使者覆案三川相属，诮让斯居三公位，
如何令盗如此。
<br>
<br>　　李斯恐惧，重爵禄，不知所出，乃阿二世意，欲求容，以书对曰：
<br>
<br>　　<span style="font-size:10.5pt;color:'004060'">注①集解徐广曰：“采，一名栎。一作‘柞’。”索隐采，木名，即今之栎木。
<br>
<br>　　注②索隐粢音资。粝音郎葛反。粢者，稷也。粝者，□粟饭也。
<br>
<br>　　注③集解徐广曰：“一作‘溜’。”
<br>
<br>　　注④集解音刑。
<br>
<br>　　注⑤集解徐广曰：“觳音学。觳，一作‘毂’，推也。”索隐觳音学。尔雅“觳，
尽也”。言监门下人饭犹不尽此。若徐氏云“一作‘毂’。毂，推也”，则字宜作“较”。
邹氏音角。
<br>
<br>　　注⑥正义谓河之九曲，别为堤防。
<br>
<br>　　注⑦集解徐广曰：“致，一作‘放’。”
<br>
<br>　　注⑧集解_，肤毳皮。</span>
<br>
<br>　　夫贤主者，必且能全道而行督责之术者也。①督责之，则臣不敢不竭能以徇其主矣。
此臣主之分定，上下之义明，则天下贤不肖莫敢不尽力竭任以徇其君矣。是故主独制于
天下而无所制也。能穷乐之极矣，贤明之主也，可不察焉！
<br>
<br>　　<span style="font-size:10.5pt;color:'004060'">注①索隐督者，察也。察其罪，责之以刑罚也。</span>
<br>
<br>　　故申子曰“有天下而不恣睢，①命之曰以天下为桎梏”者，②无他焉，不能督责，
而顾以其身劳于天下之民，若尧p禹然，故谓之“桎梏”也。夫不能修申p韩之明术，
行督责之道，专以天下自适也，而徒务苦形劳神，以身徇百姓，则是黔首之役，非畜天
下者也，何足贵哉！夫以人徇己，则己贵而人贱；
<br>
<br>　　以己徇人，则己贱而人贵。故徇人者贱，而人所徇者贵，自古及今，未有不然者也。
凡古之所为尊贤者，为其贵也；而所为恶不肖者，为其贱也。而尧p禹以身徇天下者也，
因随而尊之，则亦失所为尊贤之心矣，夫可谓大缪矣。谓之为“桎梏”，不亦宜乎？不
能督责之过也。
<br>
<br>　　<span style="font-size:10.5pt;color:'004060'">注①索隐上音资二反，下音呼季反。恣睢犹放纵也。谓肆情纵恣也。
<br>
<br>　　注②正义言有天下不能自纵恣督责，乃劳身于天下若尧p禹，即以天下为桎梏于身
也。</span>
<br>
<br>　　故韩子曰：“慈母有败子而严家无格虏”者，何也？①则能罚之加焉必也。故商君
之法，刑弃灰于道者。②夫弃灰，薄罪也，而被刑，重罚也。彼唯明主为能深督轻罪。
夫罪轻且督深，而况有重罪乎？故民不敢犯也。是故韩子曰“布帛寻常，庸人不释，③
铄金百溢，盗跖不搏”者，④非庸人之心重，寻常之利深，而盗跖之欲浅也；又不以盗
跖之行，为轻百镒之重也。搏必随手刑，则盗跖不搏百镒；而罚不必行也，则庸人不释
寻常。是故城高五丈，而楼季不轻犯也；⑤泰山之高百仞，而<img src="images/087a.bmp">牧其上。⑥夫楼季也
而难五丈之限，岂跛<img src="images/087a.bmp">也而易百仞之高哉？峭堑之势异也。⑦明主圣王之所以能久处尊
位，长执重势，而独擅天下之利者，非有异道也，能独断而审督责，必深罚，故天下不
敢犯也。今不务所以不犯，而事慈母之所以败子也，则亦不察于圣人之论矣。夫不能行
圣人之术，则舍为天下役何事哉？可不哀邪！⑧
<br>
<br>　　<span style="font-size:10.5pt;color:'004060'">注①索隐格，强I也。虏，奴隶也。言严整之家本无格I奴仆也。
<br>
<br>　　注②正义□灰于道者黥也。韩子云：“殷之法，□灰于衢者刑。子贡以为重，问之。
仲尼曰：‘灰□于衢必燔，人必怒，怒则□，□则三族，虽刑之可也。’。”
<br>
<br>　　注③索隐八尺曰寻，倍寻曰常，以言其少也。庸人弗释者，谓庸人见则取之而不释，
以其罪轻，故下云“罚不必行，则庸人弗释寻常”是也。
<br>
<br>　　注④索隐尔雅“铄，美也”。言百溢之美金在于地，虽有盗跖之行亦不取者，为财
多而罪重也，故下云“搏必随手刑，盗跖不搏”也。搏犹攫也，取也。凡鸟翼击物曰搏，
足取曰攫，故人取物亦谓之搏。
<br>
<br>　　注⑤集解许慎曰：“楼季，魏文侯之弟。”王孙子曰：“楼季之兄也。”
<br>
<br>　　注⑥集解诗云：“<img src="images/087a.bmp">羊坟首。”毛传曰：“牝曰□。”
<br>
<br>　　注⑦索隐峭，峻也，高也，七笑反。堑音渐。以言峭峻则难登，故楼季难五丈之限；
平堑则易涉，故跛<img src="images/087a.bmp">牧于泰山也。
<br>
<br>　　注⑧索隐舍犹废也，止也。言为人主不能行圣人督责之术，则已废止，何为勤身苦
心，为天下所役，是何哉？“可不哀邪”，言其非也。</span>
<br>
<br>　　且夫俭节仁义之人立于朝，则荒肆之乐辍矣；谏说论理之臣闲于侧，则流漫之志诎
矣；烈士死节之行显于世，则淫康之虞废矣。故明主能外此三者，而独操主术以制听从
之臣，而修其明法，故身尊而势重也。凡贤主者，必将能拂世磨俗，①而废其所恶，立
其所欲，故生则有尊重之势，死则有贤明之谥也。是以明君独断，故权不在臣也。然后
能灭仁义之涂，掩驰说之口，困烈士之行，塞聪R明，内独视听，故外不可倾以仁义烈
士之行，而内不可夺以谏说忿争之辩。故能荦然独行恣睢之心而莫之敢逆。若此然后可
谓能明申p韩之术，而修商君之法。法修术明而天下乱者，未之闻也。故曰“王道约而
易操”也。唯明主为能行之。若此则谓督责之诚，则臣无邪，臣无邪则天下安，天下安
则主严尊，主严尊则督责必，督责必则所求得，所求得则国家富，国家富则君乐丰。
<br>
<br>　　故督责之术设，则所欲无不得矣。k臣百姓救过不给，何变之敢图？若此则帝道备，
而可谓能明君臣之术矣。虽申p韩复生，不能加也。
<br>
<br>　　<span style="font-size:10.5pt;color:'004060'">注①索隐拂音扶弗反。磨音莫何反。拂世，盖言与代情乖戾。磨俗，言磨砺于俗使
从己。</span>
<br>
<br>　　书奏，二世悦。于是行督责益严，税民深者为明吏。二世曰：“若此则可谓能督责
矣。”刑者相半于道，而死人日成积于市。杀人者为忠臣。二世曰：“若此则可谓能
督责矣。”
<br>
<br>　　初，赵高为郎中令，所杀及报私怨多，恐大臣入朝奏事毁恶之，乃说二世曰：“天子所以贵者，但以闻声，k臣莫得见其面，故号曰‘朕’。且陛下富于春秋，未必尽通诸事，①今坐朝廷，谴举有不当者，则见短于大臣，非所以示神明于天下也。
且陛下深拱禁中，与臣及侍中习法者待事，事来有以揆之。②如此则大臣不敢奏疑事，
天下称圣主矣。”二世用其计，乃不坐朝廷见大臣，居禁中。赵高常侍中用事，事皆决
于赵高。
<br>
<br>　　<span style="font-size:10.5pt;color:'004060'">注①集解徐广曰：“通，或宜作‘照’。”
<br>
<br>　　注②集解徐广曰：“揆，一作‘拨’也。”</span>
<br>
<br>　　高闻李斯以为言，乃见丞相曰：“关东k盗多，今上急益发繇治阿房宫，①聚狗马
无用之物。臣欲谏，为位贱。此真君侯之事，君何不谏？”李斯曰：“固也，吾欲言之
久矣。今时上不坐朝廷，上居深宫，吾有所言者，不可传也，欲见无闲。”赵高谓曰：
“君诚能谏，请为君候上闲语君。”于是赵高待二世方燕乐，妇女居前，使人告丞相：
“上方闲，可奏事。”丞相至宫门上谒，如此者三。二世怒曰：“吾常多闲日，丞相不
来。吾方燕私，丞相辄来请事。丞相岂少我哉？
<br>
<br>　　且固我哉？”②赵高因曰：“如此殆矣！夫沙丘之谋，丞相与焉。今陛下已立为帝，
而丞相贵不益，此其意亦望裂地而王矣。且陛下不问臣，臣不敢言。丞相长男李由为三
川守，楚盗陈胜等皆丞相傍县之子，以故楚盗公行，③过三川，城守不肯击。高闻其文
书相往来，未得其审，故未敢以闻。且丞相居外，权重于陛下。”二世以为然。欲案丞
相，恐其不审，乃使人案验三川守与盗通状。李斯闻之。
<br>
<br>　　<span style="font-size:10.5pt;color:'004060'">注①索隐房音旁，一如字。
<br>
<br>　　注②索隐谓以我幼故轻我也。云“固我”者，一云以我为短少，且固陋于我也，于
义为疏。
<br>
<br>　　注③集解徐广曰：“公，一作‘讼’，音松。”</span>
<br>
<br>　　是时二世在甘泉，方作觳抵优俳之观。①李斯不得见，因上书言赵高之短曰：“臣闻之，臣疑其君，无不危国；妾疑其夫，无不危家。今有大臣于陛下擅利擅害，与陛下无异，此甚不便。昔者司城子罕相宋，身行刑罚，以威行之，年遂劫其君。田
常为简公臣，爵列无敌于国，私家之富与公家均，布惠施德，下得百姓，上得k臣，阴
取齐国，杀宰予于庭，即s简公于朝，遂有齐国。此天下所明知也。今高有邪佚之志，
危反之行，如子罕相宋也；私家之富，若田氏之于齐也。兼行田常p子罕之逆道而劫陛
下之威信，其志若韩^为韩安相也。②陛下不图，臣恐其为变也。”二世曰：“何哉？夫高，故宦人也，然不为安肆志，
不以危易心，e行修善，自使至此，以忠得进，以信守位，朕实贤之，而君疑之，何也？
且朕少失先人，无所识知，不习治民，而君又老，恐与天下绝矣。朕非属赵君，当谁任
哉？且赵君为人精廉强力，下知人情，上能适朕，君其勿疑。”李斯曰：“不然。夫高，
故贱人也，无识于理，贪欲无厌，求利不止，列势次主，求欲无穷，臣故曰殆。”
<br>
<br>　　二世已前信赵高，恐李斯杀之，乃私告赵高。高曰：“丞相所患者独高，高已死，
丞相即欲为田常所为。”于是二世曰：“其以李斯属郎中令！”
<br>
<br>　　<span style="font-size:10.5pt;color:'004060'">注①集解应劭曰：“战国之时，稍增讲武之礼，以为戏乐，用相夸示，而秦更名曰
角抵。角者，角材也。抵者，相抵触也。”文颖曰：“案：秦名此乐为角抵，两两相当，
角力，角伎射御，故曰角抵也。”S案：觳抵即角抵也。
<br>
<br>　　注②索隐□，亦作“起”，并音怡。韩大夫s其君悼公者。然韩无悼公，或郑之嗣
君。案表，韩□事昭侯，昭侯已下四代至王安，其说非也。</span>
<br>
<br>　　赵高案治李斯。李斯拘执束缚，居囹圄中，仰天而叹曰：“嗟乎，悲夫！不道之君，
何可为计哉！昔者桀杀关龙逢，纣杀王子比干，吴王夫差杀伍子胥。此三臣者，岂不忠
哉，然而不免于死，身死而所忠者非也。今吾智不及三子，而二世之无道过于桀p纣p
夫差，吾以忠死，宜矣。且二世之治岂不乱哉！日者夷其兄弟而自立也，杀忠臣而贵贱
人，作为阿房之宫，赋敛天下。吾非不谏也，而不吾听也。凡古圣王，饮食有节，车器
有数，宫室有度，出令造事，加费而无益于民利者禁，故能长久治安。今行逆于昆弟，
不顾其咎；侵杀忠臣，不思其殃；大为宫室，厚赋天下，不爱其费：三者已行，天下不
听。今反者已有天下之半矣，而心尚未寤也，而以赵高为佐，吾必见寇至咸阳，麋鹿游
于朝也。”
<br>
<br>　　于是二世乃使高案丞相狱，治罪，责斯与子由谋反状，皆收捕宗族宾客。赵高治斯，
榜掠千余，不胜痛，自诬服。斯所以不死者，自负其辩，有功，实无反心，幸得上书自
陈，幸二世之寤而赦之。李斯乃从狱中上书曰：“臣为丞相治民，三十余年矣。逮秦地
之陕隘。先王之时秦地不过千里，兵数十万。臣尽薄材，谨奉法令，阴行谋臣，资之金
玉，使游说诸侯，阴修甲兵，饰政教，官斗士，尊功臣，盛其爵禄，故终以胁韩弱魏，
破燕p赵，夷齐p楚，卒兼六国，虏其王，立秦为天子。罪一矣。地非不广，又北逐胡
p貉，南定百越，以见秦之强。
<br>
<br>　　罪二矣。尊大臣，盛其爵位，以固其亲。罪三矣。立社稷，修宗庙，以明主之贤。
罪四矣。更克画，平斗斛度量文章，布之天下，以树秦之名。罪五矣。治驰道，兴游观，
以见主之得意。罪六矣。缓刑罚，薄赋敛，以遂主得之心，万民戴主，死而不忘。罪
七矣。若斯之为臣者，罪足以死固久矣。上幸尽其能力，乃得至今，愿陛下察之！”书
上，赵高使吏弃去不奏，曰：“囚安得上书！”
<br>
<br>　　赵高使其客十余辈诈为御史p谒者p侍中，更往覆讯斯。斯更以其实对，辄使人复
榜之。后二世使人验斯，斯以为如前，终不敢更言，辞服。奏当上，二世喜曰：“微赵
君，几为丞相所卖。”及二世所使案三川之守至，则项梁已击杀之。
<br>
<br>　　使者来，会丞相下吏，赵高皆妄为反辞。
<br>
<br>　　二世二年七月，具斯五刑，论腰斩咸阳市。斯出狱，与其中子俱执，顾谓其中子曰：
“吾欲与若复牵黄犬俱出上蔡东门逐狡兔，岂可得乎！”遂父子相哭，而夷三族。
<br>
<br>　　李斯已死，二世拜赵高为中丞相，事无大小辄决于高。高自知权重，乃献鹿，谓之
马。二世问左右：“此乃鹿也？”左右皆曰“马也”。二世惊，自以为惑，乃召太卜，
令卦之，太卜曰：“陛下春秋郊祀，奉宗庙鬼神，斋戒不明，故至于此。可依盛德而明
斋戒。”于是乃入上林斋戒。日游弋猎，有行人入上林中，二世自射杀之。赵高教其女
咸阳令阎乐劾不知何人贼杀人移上林。高乃谏二世曰：“天子无故贼杀不辜人，此上
帝之禁也，鬼神不享，天且降殃，当远避宫以禳之。”二世乃出居望夷之宫。
<br>
<br>　　留三日，赵高诈诏]士，令士皆素服持兵内乡，入告二世曰：“山东k盗兵大至！”
<br>
<br>　　二世上观而见之，恐惧，高既因劫令自杀。引玺而佩之，左右百官莫从；上殿，殿
欲坏者三。高自知天弗与，k臣弗许，乃召始皇弟，授之玺。①
<br>
<br>　　<span style="font-size:10.5pt;color:'004060'">注①集解徐广曰：“一本曰‘召始皇弟子婴，授之玺’。秦本纪云‘子婴者，二世
之兄子也’。”索隐刘氏云：‘弟’字误，当为‘孙’。子婴，二世兄子。”</span>
<br>
<br>　　子婴既位，患之，乃称疾不听事，与宦者韩谈及其子谋杀高。高上谒，请病，因召
入，令韩谈刺杀之，夷其三族。
<br>
<br>　　子婴立三月，沛公兵从武关入，至咸阳，k臣百官皆畔，不适。①子婴与妻子自系
其颈以组，降轵道旁。②沛公因以属吏。项王至而斩之。遂以亡天下。
<br>
<br>　　<span style="font-size:10.5pt;color:'004060'">注①集解徐广曰：“适音敌。”
<br>
<br>　　注②正义轵道在万年县东北十六里。</span>
<br>
<br>　　太史公曰：李斯以闾阎历诸侯，入事秦，因以瑕衅，以辅始皇，卒成帝业，斯为三
公，可谓尊用矣。斯知六之归，不务明政以补主上之缺，持爵禄之重，阿顺苟合，严
威酷刑，听高邪说，废适立庶。诸侯已畔，斯乃欲谏争，不亦末乎！人皆以斯极忠而被
五刑死，察其本，乃与俗议之异。不然，斯之功且与周p召列矣。
<br>
<br>　　【索隐述赞】鼠在所居，人固择地。斯效智力，功立名遂。置酒咸阳，人臣极位。
一夫诳惑，变易神器。国丧身诛，本同末异。

</span></td>
  </tr>
<tr><td align=center><a href="index.htm"><span style="font-size:12pt; color: #2895C3; letter-spacing: 1px; line-height: 25px;">返&nbsp;&nbsp;回</span></a>&nbsp;&nbsp;&nbsp;&nbsp;<a href="088.htm"><span style="font-size:12pt; color: #2895C3; letter-spacing: 1px; line-height: 25px;">下一页</span></a></td></tr>
</table>
</center></div>
<div align="center"><center>
<table border=0 width=100% cellspacing=0 cellpadding=0>

<tr>
 <td  align='center'style="font-size: 11.5pt"><hr width="85%" size="1" 
 color="#CBE2EC"><a href="http://www.my285.com/">梦远书城(<font face="华文新魏">my285.com</font>)</a></td></tr></table>
</center></div>
<div align="center">
<script src="http://www.my285.com/41tf/gdx.js"></script>
<script src="http://www.my285.com/41tf/wd.js"></script></div>


<center><script src="../../41tf/WB.js"></script></center>
<script src="../../41tf/wdp.js"></script>
<script src="../../41tf/wdt.js"></script>
<div style='display:"none"'><script src="../../41tf/tj.js"></script></div>

</body>

<!-- Mirrored from www.my285.com/shishu/shiji/087.htm by HTTrack Website Copier/3.x [XR&CO'2007], Thu, 21 Mar 2013 04:00:09 GMT -->
</html>
