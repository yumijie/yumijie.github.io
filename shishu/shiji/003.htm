<html>

<!-- Mirrored from www.my285.com/shishu/shiji/003.htm by HTTrack Website Copier/3.x [XR&CO'2007], Thu, 21 Mar 2013 03:58:48 GMT -->
<head>
<meta http-equiv="Content-Type" content="text/html; charset=gb2312">
<title>梦远书城_史记(集注本) </title>
<link rel="stylesheet" href="images/wyt.css">

</head>
<center><script src="http://www.my285.com/41tf/DH1.js"></script></center>
<table border="0" width="100%" cellspacing="0" cellpadding="0" background="../../41tf/bj1.gif">
<tr><td align="center">
<script src="../../41tf/DH0.js"></script></td></tr></table>
<center><script src="../../41tf/DH.js"></script></center>
<div align="center">
<script src="http://www.my285.com/41tf/dd.js"></script>
<script src="http://www.my285.com/41tf/gds.js"></script></div><body bgcolor="#f7f7e7" topmargin="2" leftmargin="0" rightmargin="0" 
bottommargin="0">

<div align="center"><img src="images/logo.gif" width="165" height="41"></div>
<div align="center"><hr color="#CBE2EC" width=85%></div>
<div align=center><table width=85%>
   <tr><td align=right style="font-size:12pt; color: #2895C3; letter-spacing: 1px; line-height: 25px;">卷三&nbsp; 殷本纪 第三
</span></td></tr></table></div><p>
<div align="center"><center>
<table border="0" width="85%">
  <tr>
    <td style="font-size:12pt; line-height: 150%;"><br>
<br>　　殷契，①母曰简狄，②有皇现女，③为帝喾次妃。三人行浴，见玄鸟堕其卵，简
狄取吞之，因孕生契。④契长而佐禹治水有功。帝舜乃命契曰：“百姓不亲，五品不训，
汝为司徒而敬敷五教，五教在宽。”封于商，⑤赐姓子氏。⑥契兴于唐p虞p大禹之际，
功业着于百姓，百姓以平。
<br>
<br>　　<span style="font-size:10.5pt;color:'004060'">注①索隐契始封商，其后裔盘庚迁殷，殷在邺南，遂为天下号。契是殷家始祖，故
言殷契。正义括地志云：“相州安阳本盘庚所都，即北蒙，殷墟南去朝歌城百四十六里。
竹书纪年云‘盘庚自奄迁于北蒙，曰殷墟，南去邺四十里’，是旧邺城西南三十里有洹
水，南岸三里有安阳城，西有城名殷墟，所谓北蒙者也。”
<br>
<br>　　今按：洹水在相州北四里，安阳城即相州外城也。
<br>
<br>　　注②索隐旧本作“易”，易狄音同。又作“”，吐历反。
<br>
<br>　　注③集解淮南子曰：“有辉诓恢苤北。”正义按：记云“桀败于有恢墟”，有
坏痹谄阎菀病
<br>
<br>　　注④索隐谯周云：“契生尧代，舜始举之，必非喾子。以其父微，故不著名。
<br>
<br>　　其母皇吓，与宗妇三人浴于川，玄鸟遗卵，简狄吞之，则简狄非帝喾次妃明也。”
<br>
<br>　　注⑤集解郑玄曰：“商国在太华之阳。”皇甫谧曰：“今上洛商是也。”索隐尧封
契于商，即诗商颂云“有环浇，帝立子生商”是也。正义括地志云：“商州东八十里
商洛县，本商邑，古之商国，帝喾之子e所封也。”
<br>
<br>　　注⑥集解礼纬曰：“祖以玄鸟生子也。”正义括地志云：“故子城在渭州华城县东
北八十里，盖子姓之别邑。”</span>
<br>
<br>　　契卒，子昭明立。昭明卒，子相土立。①相土卒，子昌若立。昌若卒，子曹圉立。
②曹圉卒，③子冥立。④冥卒，子振立。⑤振卒，子微立。⑥微卒，子报丁立。报丁卒，
子报乙立。报乙卒，子报丙立。报丙卒，子主壬立。
<br>
<br>　　主壬卒，子主癸立。主癸卒，子天乙立，是为成汤。⑦
<br>
<br>　　<span style="font-size:10.5pt;color:'004060'">注①集解宋忠曰：“相土就契封于商。春秋左氏传曰‘阏伯居商丘，相土因之’。”
<br>
<br>　　索隐相土佐夏，功着于商，诗颂曰“相土烈烈，海外有截”是也。左传曰“昔陶唐
氏火正阏伯居商丘，相土因之”，是始封商也。正义括地志云：“宋州宋城县古阏伯之
墟，即商丘也，又云羿所封之地。”
<br>
<br>　　注②索隐系本作“粮圉”也。
<br>
<br>　　注③正义圉音语，出系本。
<br>
<br>　　注④集解宋忠曰：“冥为司空，勤其官事，死于水中，殷人郊之。”索隐礼记曰
“冥勤其官而水死”，殷人祖契而郊冥也。
<br>
<br>　　注⑤索隐系本作“核”。
<br>
<br>　　注⑥索隐皇甫谧云：“微字上甲，其母以甲日生故也。”商家生子，以日为名，盖
自微始。谯周以为死称庙主曰“甲”也。
<br>
<br>　　注⑦集解张晏曰：“禹，汤，皆字也。二王去唐、虞之文，从高阳之质，故夏、殷
之王皆以名为号。”谥法曰：“除虐去残曰汤。”索隐汤名履，书曰“予小子履”是也。
又称天乙者，谯周云“夏、殷之礼，生称王，死称庙主，皆以帝名配之。天亦帝也，殷
人尊汤，故曰天乙”。从契至汤凡十四代，故国语曰“玄王勤商，十四代兴”。玄王，
契也。</span>
<br>
<br>　　成汤，自契至汤八迁。①汤始居亳，②从先王居，③作帝诰。④
<br>
<br>　　<span style="font-size:10.5pt;color:'004060'">注①集解孔安国曰：“十四世凡八徙国都。”
<br>
<br>　　注②集解皇甫谧曰：“梁国谷熟为南亳，即汤都也。”正义括地志云：“宋州谷熟
县西南三十五里南亳故城，即南亳，汤都也。宋州北五十里大蒙城为景亳，汤所盟地，
因景山为名。河南偃师为西亳，帝喾及汤所都，盘庚亦徙都之。”
<br>
<br>　　注③集解孔安国曰：“契父帝喾都亳，汤自商丘迁焉，故曰‘从先王居’。”
<br>
<br>　　正义按：亳，偃师城也。商丘，宋州也。汤即位，都南亳，后徙西亳也。括地志云：
“亳邑故城在洛州偃师县西十四里，本帝喾之墟，商汤之都也。”
<br>
<br>　　注④索隐一作“痢薄Ｉ显啤按酉韧蹙印保故作帝痢？装补以为作诰告先王，言
己来居亳也。</span>
<br>
<br>　　汤征诸侯。①葛伯不祀，汤始伐之。②汤曰：“予有言：人视水见形，视民知治不。”
伊尹曰：“明哉！言能听，道乃进。君国子民，为善者皆在王官。勉哉，勉哉！”汤曰：
“汝不能敬命，予大罚殛之，无有攸赦。”作汤征。
<br>
<br>　　<span style="font-size:10.5pt;color:'004060'">注①集解孔安国曰：“为夏方伯，得专征伐。”
<br>
<br>　　注②集解孟子曰：“汤居亳，与葛伯为邻。”地理志曰葛今梁国宁陵之葛乡。</span>
<br>
<br>　　伊尹名阿衡。①阿衡欲奸汤而无由，乃为有莘氏媵臣，②负鼎俎，以滋味说汤，致
于王道。或曰，伊尹处士，汤使人聘迎之，五反然后肯往从汤，言素王及九主之事。③
汤举任以国政。伊尹去汤适夏。既丑有夏，复归于亳。入自北门，遇女鸠、女房，作女
鸠女房。④
<br>
<br>　　<span style="font-size:10.5pt;color:'004060'">注①索隐孙子兵书：“伊尹名挚。”孔安国亦曰“伊挚”。然解者以阿衡为官名。
按：阿，倚也，衡，平也。言依倚而取平。书曰“惟嗣王弗惠于阿衡”，亦曰保衡，皆
伊尹之官号，非名也。皇甫谧曰：“伊尹，力牧之后，生于空桑。”
<br>
<br>　　又吕氏春秋云：“有晔吓采桑，得婴儿于空桑，母居伊水，命曰伊尹。”尹，正
也，谓汤使之正天下。
<br>
<br>　　注②集解列女传曰：“汤妃有莘氏之女。”正义括地志云：“古莘国在汴州陈留县
东五里，故莘城是也。陈留风俗传云陈留外黄有莘昌亭，本宋地，莘氏邑也。”媵，翊
剩反。尔雅云：“媵，将，送也。”
<br>
<br>　　注③集解刘向别录曰：“九主者，有法君、专君、授君、劳君、等君、寄君、破君、
国君、三岁社君，凡九品，图画其形。”索隐按：素王者太素上皇，其道质素，故称素
王。九主者，三皇、五帝及夏禹也。或曰，九主谓九皇也。然按注刘向所称九主，载之
七录，名称甚奇，不知所凭据耳。法君，谓用法严急之君，若秦孝公及始皇等也。劳君，
谓勤劳天下，若禹、稷等也。等君，等者平也，谓定等威，均禄赏，若高祖封功臣，侯
雍齿也。授君，谓人君不能自理，而政归其臣，若燕王哙授子之，禹授益之比也。专君，
谓专己独断，不任贤臣，若汉宣之比也。破君，谓轻敌致寇，国灭君死，若楚戊、吴濞
等是也。寄君，谓人困于下，主骄于上，离析可待，故孟轲谓之“寄君”也。国君，国
当为“固”，字之讹耳。固，谓完城郭，利甲兵，而不修德，若三苗、智伯之类也。三
岁社君，谓在襁褓而主社稷，若周成王、汉昭、平等是也。又注本九主，谓法君、劳君、
等君、专君、授君、破君、国君，以三岁社君为二，恐非。
<br>
<br>　　注④集解孔安国曰：“鸠房二人，汤之贤臣也。二篇言所以丑夏而还之意也。”</span>
<br>
<br>　　汤出，见野张网四面，祝曰：“自天下四方皆入吾网。”汤曰：“嘻，尽之矣！”
<br>
<br>　　乃去其三面，祝曰：“欲左，左。欲右，右。不用命，乃入吾网。”诸侯闻之，曰：
“汤德至矣，及禽兽。”
<br>
<br>　　当是时，夏桀为虐政淫荒，而诸侯昆吾氏为乱。①汤乃兴师率诸侯，伊尹从汤，汤
自把钺以伐昆吾，遂伐桀。汤曰：“格女庶，来，女悉听朕言。匪台小子②敢行举乱，
有夏多罪，予维闻女言，夏氏有罪。予畏上帝，不敢不正。 ③今夏多罪，天命殛之。今女有众，女曰‘我君不恤我，舍我啬事而割政’。
 ④女其曰‘有罪，其柰何’？夏王率止力，率夺夏国。⑤有率怠不和，⑥曰
‘是日何时丧？予与女皆亡’！⑦夏德若兹，今朕必往。尔尚及予一人致天之罚，予其
大理女。⑧女毋不信，朕不食言。⑨女不从誓言，予则帑J女，无有攸赦。”以告令师，
作汤誓。于是汤曰“吾甚武”，号曰武王。⑩
<br>
<br>　　<span style="font-size:10.5pt;color:'004060'">注①正义帝喾时陆终之长子，昆吾氏之后也。世本云“昆吾者，]氏”是。
<br>
<br>　　注②集解马融曰：“台，我也。”
<br>
<br>　　注③集解孔安国曰：“不敢不正桀之罪而诛之。”
<br>
<br>　　注④集解孔安国曰：“夺民农功，而为割剥之政。”
<br>
<br>　　注⑤集解孔安国曰：“桀之君臣相率遏止众力，使不得事农，相率割剥夏之邑居。”
<br>
<br>　　注⑥集解马融曰：“众民相率怠惰，不和同。”
<br>
<br>　　注⑦集解尚书大传曰：“桀云‘天之有日，犹吾之有民，日有亡哉，日亡吾亦亡矣’。”
<br>
<br>　　注⑧集解尚书“理”字作“赉”。郑玄曰：“赉，赐也。”
<br>
<br>　　注⑨索隐左传云：“食言多矣，能无肥乎？”是谓妄言为食言。
<br>
<br>　　注⑩集解诗云：“武王载旆，有虔秉钺。”毛传曰：“武王，汤也。”</span>
<br>
<br>　　桀败于有恢虚，桀e于鸣条，①夏师败绩。汤遂伐三辏俘厥宝玉，②义伯、仲
伯作典宝。③汤既胜夏，欲迁其社，不可，④作夏社。⑤伊尹报。⑥于是诸侯毕服，汤
乃践天子位，平定海内。
<br>
<br>　　<span style="font-size:10.5pt;color:'004060'">注①正义括地志云：“高涯原在蒲州安邑县北三十里南阪口，即古鸣条陌也。鸣条战地，在安邑西。”
<br>
<br>　　注②集解孔安国曰：“三辏国名，桀走保之，今定陶也。俘，取也。”正义括地
志云：“曹州济阴县即古定陶也，东有三i亭是也。”
<br>
<br>　　注③集解孔安国曰：“二臣作典宝一篇，言国之常宝也。”
<br>
<br>　　注④集解孔安国曰：“欲变置社稷，而后世无及句龙者，故不可而止。”
<br>
<br>　　注⑤集解孔安国曰：“言夏社不可迁之义。”
<br>
<br>　　注⑥集解徐广曰：“一云‘伊尹报政’。”</span>
<br>
<br>　　汤归至于泰卷陶，①中阶髭尽＂诩如┫拿，③还亳，作汤诰：“维三月，王自至
于东郊。告诸侯k后：‘毋不有功于民，勤力乃事。予乃大罚殛女，毋予怨。’曰：
‘古禹、皋陶久劳于外，其有功乎民，民乃有安。东为江，北为济，西为河，南为淮，
四渎已修，万民乃有居。后稷降播，农殖百谷。三公咸有功于民，故后有立。④昔蚩尤
与其大夫作乱百姓，帝乃弗予，⑤有状。⑥先王言不可不勉。’⑦曰：‘不道，毋之在
国，⑧女毋我怨。’”以令诸侯。
<br>
<br>　　伊尹作咸有一德，⑨咎单作明居。⑩
<br>
<br>　　<span style="font-size:10.5pt;color:'004060'">注①集解徐广曰：“一无此‘陶’字。”孔安国曰：“地名。汤自三甓还。”
<br>
<br>　　索隐邹诞生“卷”作“垧”，又作“s”，则卷当为“垧”，与尚书同，非衍字也。
<br>
<br>　　其下“陶”字是衍耳。何以知然？解尚书者以大垧今定陶是也，旧本或傍记其地名，
后人转写遂衍斯字也。正义垧，古铭反。
<br>
<br>　　注②集解孔安国曰：“仲虺，汤左相奚仲之后。”索隐仲虺二音。阶鳌袄荨保音
如字，尚书又作“虺”也。
<br>
<br>　　注③集解孔安国曰：“绌其王命。”
<br>
<br>　　注④集解徐广曰：“一作‘土’。”索隐谓禹、皋陶有功于人，建立其后，故云有
立。
<br>
<br>　　注⑤集解音与。
<br>
<br>　　注⑥索隐帝，天也。谓蚩尤作乱，上天乃不佑之，是为弗与。有状，言其罪大而有
形状，故黄帝灭之。
<br>
<br>　　注⑦索隐先王指黄帝、帝尧、帝舜等言。禹、咎繇以久劳于外，故后有立。
<br>
<br>　　及蚩尤作乱，天不佑之，乃致黄帝灭之。皆是先王赏有功，诛有罪，言今汝不可不
勉。此汤诫其臣。
<br>
<br>　　注⑧集解徐广曰：“之，一作‘政’。”索隐不道犹无道也。又诫诸侯云，汝为不
道，我则无令汝之在国。
<br>
<br>　　注⑨集解王肃曰：“言君臣皆有一德。”索隐按：尚书伊尹作咸有一德在太甲时，
太史公记之于斯，谓成汤之日，其言又失次序。
<br>
<br>　　注⑩集解马融曰：“咎单，汤司空也。明居民之法也。”
<br>
<br>　　汤乃改正朔，易服色，上白，朝会以昼。</span>
<br>
<br>　　汤崩，①太子太丁未立而卒，于是乃立太丁之弟外丙，是为帝外丙。帝外丙即位三
年，崩，立外丙之弟中壬，②是为帝中壬。帝中壬即位四年，崩，伊尹乃立太丁之子太
甲。③太甲，成汤适长孙也，是为帝太甲。帝太甲元年，伊尹作伊训，作肆命，作徂后。
④
<br>
<br>　　<span style="font-size:10.5pt;color:'004060'">注①集解皇览曰：“汤在济阴亳县北东郭，去县三里。四方，方各十步，高七
尺，上平，处平地。汉哀帝建平元年，大司空*(御)*史*[御]*长卿案行水灾，因行汤。
刘向曰：‘殷汤无葬处。’”皇甫谧曰：“即位十七年而践天子位，为天子十三年，年
百岁而崩。”索隐长卿，诸本多作劫姓。按：风俗通有御氏，为汉司空*(御)*史，其名
长卿，明劫非也。亦有劫弥，不得为御史。正义括地志云：“薄城北郭东三里平地有汤
。按：在蒙，即北薄也。又云洛州偃师县东六里有汤，近桐宫，盖此是也。”
<br>
<br>　　注②正义仲任二音。
<br>
<br>　　注③正义尚书孔子序云“成汤既没，太甲元年”，不言有外丙、仲壬，而太史公采
世本，有外丙、仲壬，二书不同，当是信则传信，疑则传疑。
<br>
<br>　　注④集解郑玄曰：“肆命者，陈政教所当为也。徂后者，言汤之法度也。”</span>
<br>
<br>　　帝太甲既立三年，不明，暴虐，不遵汤法，乱德，于是伊尹放之于桐宫。①三年，
伊尹摄行政当国，以朝诸侯。
<br>
<br>　　<span style="font-size:10.5pt;color:'004060'">注①集解孔安国曰：“汤葬地。”郑玄曰：“地名也，有王离宫焉。”正义晋太康
地记云：“尸乡南有亳阪，东有城，太甲所放处也。”按：尸乡在洛州偃师县西南五里
也。
<br>
<br>　　帝太甲居桐宫三年，悔过自责，反善，于是伊尹乃迎帝太甲而授之政。帝太甲修德，
诸侯咸归殷，百姓以宁。伊尹嘉之，乃作太甲训三篇，锏厶甲，称太宗。</span>
<br>
<br>　　太宗崩，子沃丁立。帝沃丁之时，伊尹卒。既葬伊尹于亳，①咎单遂训伊尹事，作
沃丁。
<br>
<br>　　<span style="font-size:10.5pt;color:'004060'">注①集解皇览曰：“伊尹在济阴己氏平利乡，亳近己氏。”正义括地志云：“伊尹墓在洛州偃师县西北八里。又云宋州楚丘县西北十五里有伊尹墓，恐非也。”</span>
帝王世纪：“伊尹名挚，为汤相，号阿衡，年百岁卒，大雾三日，沃丁以天子礼葬之。”
<br>
<br>　　沃丁崩，弟太庚立，是为帝太庚。帝太庚崩，子帝小甲立。①帝小甲崩，弟雍己立，
是为帝雍己。殷道衰，诸侯或不至。
<br>
<br>　　<span style="font-size:10.5pt;color:'004060'">注①集解徐广曰：“世表云帝小甲，太庚弟也。”</span>
<br>
<br>　　帝雍己崩，弟太戊立，是为帝太戊。帝太戊立伊陟为相。①亳有祥桑谷共生于朝，
一暮大拱。②帝太戊惧，问伊陟。伊陟曰：“臣闻妖不胜德，帝之政其有阙与？帝其修
德。”太戊从之，而祥桑枯死而去。③伊陟赞言于巫咸。④巫咸治王家有成，作咸艾，
⑤作太戊。帝太戊赞伊陟于庙，言弗臣，伊陟让，作原命。⑥殷复兴，诸侯归之，故称
中宗。
<br>
<br>　　<span style="font-size:10.5pt;color:'004060'">注①集解孔安国曰：“伊陟，伊尹之子。”
<br>
<br>　　注②集解孔安国曰：“祥，妖怪也。二木合生，不恭之罚。”郑玄曰：“两手~之
曰拱。”索隐此云“一暮大拱”，尚书大传作“七日大拱”，与此不同。
<br>
<br>　　注③索隐刘伯庄言枯死而消去不见，今以为由帝修德而妖祥遂去。
<br>
<br>　　注④集解孔安国曰：“赞，告也。巫咸，臣名也。”正义按：巫咸及子贤皆在苏
州常熟县西海虞山上，盖二子本吴人也。
<br>
<br>　　注⑤集解马融曰：“艾，治也。”
<br>
<br>　　注⑥集解马融曰：“原，臣名也。命原以禹、汤之道我所修也。”</span>
<br>
<br>　　中宗崩，子帝中丁立。帝中丁迁于J。①河甲居相。②祖乙迁于邢。③帝中丁崩，
弟外壬立，是为帝外壬。仲丁书阙不具。④帝外壬崩，弟河甲立，是为帝河甲。河
甲时，殷复衰。
<br>
<br>　　<span style="font-size:10.5pt;color:'004060'">注①集解孔安国曰：“地名。”皇甫谧曰：“或云河南敖仓是也。”索隐J亦作
“嚣”，并音敖字。正义括地志云：“荥阳故城在郑州荥泽县西南十七里，殷时敖地也。”
<br>
<br>　　注②集解孔安国曰：“地名，在河北。”正义括地志云：“故殷城在相州内黄县东
南十三里，即河甲所筑都之，故名殷城也。”
<br>
<br>　　注③索隐邢音耿。近代本亦作“耿”。今河东皮氏县有耿乡。正义括地志云：“绛州龙门县东南十二里耿城，故耿国也。”
<br>
<br>　　注④索隐盖太史公知旧有仲丁书，今已遗阙不具也。</span>
<br>
<br>　　河甲崩，子帝祖乙立。帝祖乙立，殷复兴。巫贤任职。
<br>
<br>　　祖乙崩，子帝祖辛立。帝祖辛崩，弟沃甲立，是为帝沃甲。①帝沃甲崩，立沃甲兄
祖辛之子祖丁，是为帝祖丁。帝祖丁崩，立弟沃甲之子南庚，是为帝南庚。帝南庚崩，
立帝祖丁之子阳甲，是为帝阳甲。帝阳甲之时，殷衰。
<br>
<br>　　<span style="font-size:10.5pt;color:'004060'">注①索隐系本作“开甲”也。
<br>
<br>　　自中丁以来，废适而更立诸弟子，弟子或争相代立，比九世乱，于是诸侯莫朝。</span>
<br>
<br>　　帝阳甲崩，弟盘庚立，是为帝盘庚。帝盘庚之时，殷已都河北，盘庚渡河南，复居
成汤之故居，乃五迁，无定处。①殷民咨胥皆怨，不欲徙。②盘庚乃告谕诸侯大臣曰：
“昔高后成汤与尔之先祖俱定天下，法则可修。舍而弗勉，何以成德！”乃遂涉河南，
治亳，③行汤之政，然后百姓由宁，殷道复兴。诸侯来朝，以其遵成汤之德也。
<br>
<br>　　<span style="font-size:10.5pt;color:'004060'">注①集解孔安国曰：“自汤至盘庚凡五迁都。”正义自汤南亳迁西亳，仲丁迁J，
河甲居相，祖乙居耿，盘庚渡河，南居西亳，是五迁也。
<br>
<br>　　注②集解孔安国曰：“胥，相也。民不欲徙，皆咨嗟忧愁，相与怨其上也。”
<br>
<br>　　注③集解郑玄曰：“治于亳之殷地，商家自此徙，而改号曰殷亳。”皇甫谧曰：“今偃师是也。”</span>
<br>
<br>　　帝盘庚崩，弟小辛立，是为帝小辛。帝小辛立，殷复衰。百姓思盘庚，乃作盘庚三
篇。①帝小辛崩，弟小乙立，是为帝小乙。
<br>
<br>　　<span style="font-size:10.5pt;color:'004060'">注①索隐尚书“盘庚将治亳，殷民咨胥怨，作盘庚”，此以盘庚崩，弟小辛立，百
姓思之，乃作盘庚，由不见古文也。</span>
<br>
<br>　　帝小乙崩，子帝武丁立。帝武丁即位，思复兴殷，而未得其佐。三年不言，政事决
定于宰，①以观国风。武丁夜梦得圣人，名曰说。以梦所见视k臣百吏，皆非也。于
是乃使百工营求之野，得说于傅险中。②是时说为胥靡，筑于傅险。③见于武丁，武丁
曰是也。得而与之语，果圣人，举以为相，殷国大治。故遂以傅险姓之，号曰傅说。
<br>
<br>　　<span style="font-size:10.5pt;color:'004060'">注①集解郑玄曰：“宰，天官卿贰王事者。”
<br>
<br>　　注②集解徐广曰：“尸子云傅岩在北海之洲。”索隐旧本作“险”，亦作“岩”也。
正义*[括]*地*(理)*志云：“傅险即傅说版筑之处，所隐之处窟名圣人窟，在今陕州河
北县北七里，即虞国虢国之界。又有傅说祠。注水经云沙水北出虞山，东南径傅岩，
历傅说隐室前，俗名圣人窟。”
<br>
<br>　　注③集解孔安国曰：“傅氏之岩在虞虢之界，信道所经，有水坏道，常使胥靡刑
人筑护此道。说贤而隐，代胥靡筑之，以供食也。”</span>
<br>
<br>　　帝武丁祭成汤，明日，有飞雉登鼎耳而椋①武丁惧。祖己曰：②“王勿忧，先修
政事。”祖己乃训王曰：“唯天监下典厥义，③降年有永有不永，非天夭民，中绝其命。
民有不若德，不听罪，天既附命正厥德，④乃曰其奈何。
<br>
<br>　　鸣呼！王嗣敬民，罔非天继，常祀毋礼于□道。”⑤武丁修政行德，天下咸O，殷
道复兴。
<br>
<br>　　<span style="font-size:10.5pt;color:'004060'">注①正义音构。椋雉鸣也。诗云：“雉之朝椤！
<br>
<br>　　注②集解孔安国曰：“贤臣名。”
<br>
<br>　　注③集解孔安国曰：“言天视下民以义为常也。”
<br>
<br>　　注④集解孔安国曰：“不顺德，言无义也。不服罪，不改修也。天以信命正其德，
谓其有永有不永。”索隐附，依尚书音孚。
<br>
<br>　　注⑤集解孔安国曰：“王者主民，当敬民事。民事无非天所嗣常也。祭祀有常，不
当特丰于近也。”索隐祭祀有常，无为丰杀之礼于是以□常道。</span>
<br>
<br>　　帝武丁崩，子帝祖庚立。祖己嘉武丁之以祥雉为德，立其庙为高宗，遂作高宗肜日
及训。①
<br>
<br>　　<span style="font-size:10.5pt;color:'004060'">注①集解孔安国曰：“祭之明日又祭，殷曰肜，周曰绎。”</span>
<br>
<br>　　帝祖庚崩，弟祖甲立，是为帝甲。帝甲淫乱，殷复衰。①
<br>
<br>　　<span style="font-size:10.5pt;color:'004060'">注①索隐国语云“帝甲乱之，七代而陨”是也。</span>
<br>
<br>　　帝甲崩，子帝廪辛立。①帝廪辛崩，弟庚丁立，是为帝庚丁。帝庚丁崩，子帝武乙
立。殷复去亳，徙河北。
<br>
<br>　　<span style="font-size:10.5pt;color:'004060'">注①索隐汉书古今人表及帝王代纪皆作“冯辛”。</span>
<br>
<br>　　帝武乙无道，为偶人，①谓之天神。与之博，令人为行。②天神不胜，乃J辱之。
为革囊，盛血，n而射之，命曰“射天”。武乙猎于河渭之闲，暴雷，武乙震死。子帝
太丁立。帝太丁崩，子帝乙立。帝乙立，殷益衰。
<br>
<br>　　<span style="font-size:10.5pt;color:'004060'">注①索隐偶音寓。亦如字。正义偶，五苟反。偶，对也。以土木为人，对象于人形
也。
<br>
<br>　　注②正义为，于伪反。行，胡孟反。</span>
<br>
<br>　　帝乙长子曰微子启，①启母贱，不得嗣。②少子辛，辛母正后，辛为嗣。
<br>
<br>　　帝乙崩，子辛立，是为帝辛，天下谓之纣。③
<br>
<br>　　<span style="font-size:10.5pt;color:'004060'">注①索隐微，国号。爵为子。启，名也。孔子家语云“微”或作“魏”，读从微音。
邹本亦然也。
<br>
<br>　　注②索隐此以启与纣异母，而郑玄称为同母，依吕氏春秋，言母当生启时犹未正立，
及生纣时始正为妃，故启大而庶，纣小而嫡。
<br>
<br>　　注③集解谥法曰：“残义损善曰纣。”</span>
<br>
<br>　　帝纣资辨捷疾，闻见甚敏；材力过人，手格猛兽；①知足以距谏，言足以饰非；矜
人臣以能，高天下以声，以为皆出己之下。好酒淫乐，嬖于妇人。爱妲己，②妲己之言
是从。于是使师涓作新淫声，北里之舞，靡靡之乐。厚赋税以实鹿台之钱，③而盈钜桥
之粟。④益收狗马奇物，充仞宫室。益广沙丘苑台，⑤多取野兽蜚鸟置其中。慢于鬼神。
大览窒酚谏城穑⑥以酒为池，⑦县肉为林，⑧使男女□⑨相逐其闲，为长夜之饮。
<br>
<br>　　<span style="font-size:10.5pt;color:'004060'">注①正义帝王世纪云“纣倒曳九牛，抚梁易柱”也。
<br>
<br>　　注②集解皇甫谧曰：“有苏氏美女。”索隐国语有苏氏女，妲字己姓也。
<br>
<br>　　注③集解如淳曰：“新序云鹿台，其大三里，高千尺。”瓒曰：“鹿台，台名，今
在朝歌城中。”正义括地志云：“鹿台在]州县西南三十二里。”
<br>
<br>　　注④集解服虔曰：“钜桥，仓名。许慎曰钜鹿水之大桥也，有漕粟也。”索隐邹诞
生云：“钜，大；桥，器名也。纣厚赋税，故因器而大其名。”
<br>
<br>　　注⑤集解尔雅曰：“迤逦，沙丘也。”地理志曰在钜鹿东北七十里。正义括地志云：
“沙丘台在邢州平乡东北二十里。竹书纪年自盘庚徙殷至纣之灭二百五十三年，更不徙
都，纣时稍大其邑，南距朝歌，北据邯郸及沙丘，皆为离宫别馆。”
<br>
<br>　　注⑥集解徐广曰：“溃一作‘聚’。”
<br>
<br>　　注⑦正义括地志云：“酒池在卫州卫县西二十三里。太公六韬云纣为酒池，回船糟
丘而牛饮者三千余人为辈。”
<br>
<br>　　注⑧正义县，户眠反。
<br>
<br>　　注⑨正义胡瓦反。</span>
<br>
<br>　　百姓怨望而诸侯有畔者，于是纣乃重刑辟，有炮格之法。①以西伯昌p九侯p②鄂
侯③为三公。九侯有好女，入之纣。九侯女不□淫，④纣怒，杀之，而醢九侯。鄂侯争
之强，辨之疾，并脯鄂侯。西伯昌闻之，窃叹。崇侯虎知之，以告纣，纣囚西伯h里。
⑤西伯之臣闳夭之徒，求美女奇物善马以献纣，纣乃赦西伯。西伯出而献洛西之地，⑥
以请除炮格之刑。纣乃许之，赐弓矢斧钺，使得征伐，为西伯。而用费中为政。⑦费中
善谀，好利，殷人弗亲。纣又用恶来。⑧恶来善毁谗，诸侯以此益疏。
<br>
<br>　　<span style="font-size:10.5pt;color:'004060'">注①集解列女传曰：“膏铜柱，下加之炭，令有罪者行焉，辄堕炭中，妲己笑，名
曰炮格之刑。”索隐邹诞生云“格，一音阁”。又云“见蚁布铜斗，足废而死，于是为
铜格，炊炭其下，使罪人步其上”，与列女传少异。
<br>
<br>　　注②集解徐广曰：“一作‘鬼侯’。邺县有九侯城。”索隐九亦依字读，邹诞生音
仇也。正义括地志云“相州滏阳县西南五十里有九侯城，亦名鬼侯城，盖殷时九侯城也。”
<br>
<br>　　注③集解徐广曰：“一作‘’，音于。野王县有城。”
<br>
<br>　　注④集解徐广曰：“一云‘无不□淫’。”
<br>
<br>　　注⑤集解地理志曰河内汤阴有h里城，西伯所拘处。韦昭曰“音酉”。正义牖，一
作“h”，音酉。h城在相州汤阴县北九里，纣囚西伯城也。帝王世纪云。“囚文王，
文王之长子曰伯邑考质于殷，为纣御，纣烹为羹，赐文王，曰‘圣人当不食其子羹’。
文王食之。纣曰‘谁谓西伯圣者？食其子羹尚不知也’。”
<br>
<br>　　注⑥正义洛水一名漆沮水，在同州洛西之地，谓洛西之丹p坊等州也。
<br>
<br>　　注⑦正义费音扶味反。中音仲。费，姓；仲，名也。
<br>
<br>　　注⑧索隐秦之祖蜚廉子。
<br>
<br>　　西伯归，乃阴修德行善，诸侯多叛纣而往归西伯。西伯滋大，纣由是稍失权重。</span>
<br>
<br>　　王子比干谏，弗听。商容贤者，百姓爱之，纣废之。及西伯伐饥国，灭之，①纣之
臣祖伊②闻之而咎周，③恐，奔告纣曰：“天既讫我殷命，假人元龟，④无敢知吉，⑤
非先王不相我后人，⑥维王淫虐用自绝，故天□我，不有安食，不虞知天性，不迪率典。
⑦今我民罔不欲丧，曰‘天曷不降威，大命胡不至’？今王其柰何？”纣曰：“我生不
有命在天乎！”祖伊反，曰：“纣不可谏矣。”西伯既卒，周武王之东伐，至盟津，诸
侯叛殷会周者八百。诸侯皆曰：“纣可伐矣。”武王曰：“尔未知天命。”乃复归。
<br>
<br>　　<span style="font-size:10.5pt;color:'004060'">注①集解徐广曰：“饥，一作‘□’，又作‘耆’。”
<br>
<br>　　注②集解孔安国曰：“祖己后，贤臣也。”
<br>
<br>　　注③集解孔安国曰：“咎，恶也。”
<br>
<br>　　注④集解徐广曰：“元，一作‘卜’。”
<br>
<br>　　注⑤集解马融曰：“元龟，大龟也，长尺二寸。”孔安国曰：“至人以人事观殷，
大龟以神灵考之，皆无知吉者。”
<br>
<br>　　注⑥集解孔安国曰：“相，助也。”
<br>
<br>　　注⑦集解郑玄曰：“王暴虐于民，使不得安食，逆乱阴阳，不度天性，傲很明德，
不修教法者。”</span>
<br>
<br>　　纣愈淫乱不止。微子数谏不听，乃与大师p少师谋，遂去。比干曰：“为人臣者，
不得不以死争。”乃强谏纣。纣怒曰：“吾闻圣人心有七窍。”剖比干，观其心。 ①箕子惧，乃详狂为奴，纣又囚之。殷之大师p少师乃持其祭乐器奔周。周武王于是遂率诸侯伐纣。纣亦发兵距之牧野。②甲子日，纣兵败。纣走入，登鹿台，③衣其宝
玉衣，赴火而死。④周武王遂斩纣头，县之*[大]*白旗。
<br>
<br>　　杀妲己。释箕子之囚，封比干之墓，表商容之闾。⑤封纣子武庚p禄父，以续殷祀，
⑥令修行盘庚之政。殷民大说。于是周武王为天子。其后世贬帝号，号为王。⑦而封殷
后为诸侯，属周。⑧
<br>
<br>　　<span style="font-size:10.5pt;color:'004060'">注①正义括地志云；“比干见微子去，箕子狂，乃叹曰：‘主过不谏，非忠也。
<br>
<br>　　畏死不言，非勇也。过则谏，不用则死，忠之至也。’进谏不去者三日。纣问：‘何以自持？’比干曰：‘修善行仁，以义自持。’纣怒，曰：‘吾闻圣人心有七窍，信诸？’遂杀比干，刳视其心也。”
<br>
<br>　　注②集解郑玄曰：“牧野，纣南郊地名也。”正义括地志云：“今卫州城即殷牧野
之地，周武王伐纣筑也。”
<br>
<br>　　注③集解徐广曰：“鹿，一作‘廪’。”
<br>
<br>　　注④正义周书云：“纣取天智玉琰五，环身以自焚。”
<br>
<br>　　注⑤索隐皇甫谧云“商容与殷人观周军之入”，则以为人名。郑玄云：“商家典乐
之官，知礼容，所以礼署称容台。”
<br>
<br>　　注⑥集解谯周曰：“殷凡三十一世，六百余年。”汲纪年曰：“汤灭夏以至于受
二十九王，用岁四百九十六年也。”
<br>
<br>　　注⑦索隐按：夏p殷天子亦皆称帝，代以德薄不及五帝，始贬帝号，号之为王，故
本纪皆帝，而后总曰“三王”也。
<br>
<br>　　注⑧正义即武庚禄父也。</span>
<br>
<br>　　周武王崩，武庚与管叔p蔡叔作乱，成王命周公诛之，而立微子于宋，以续殷后焉。
<br>
<br>　　太史公曰：余以颂次契之事，自成汤以来，采于书诗。契为子姓，其后分封，以国
为姓，有殷氏p来氏p宋氏p空桐氏p稚氏p①北殷氏p②目夷氏。
<br>
<br>　　孔子曰，殷路车为善，而色尚白。③
<br>
<br>　　<span style="font-size:10.5pt;color:'004060'">注①索隐按：系本子姓无稚氏。
<br>
<br>　　注②索隐系本作“髦氏”，又有时氏p萧氏p黎氏。然北殷氏盖秦宁公所伐毫王，
汤之后也。
<br>
<br>　　注③索隐论语孔子曰“乘殷之辂”，礼记曰“殷人尚白”，太史公为赞，不取成文，
遂作此语，亦疏略也。</span>
<br>
<br>　　【索隐述赞】简狄吞乙，是为殷祖。玄王启商，伊尹负俎。上开三面，下献九主。
旋师泰卷，继相臣扈。迁嚣圮耿，不常厥土。武乙无道，祸因射天。帝辛淫乱，拒谏贼
贤。九侯见醢，炮格兴焉。黄蓟斯杖，白旗是悬。哀哉琼室，殷祀用迁！

</span></td>
  </tr>
<tr><td align=center><a href="index.htm"><span style="font-size:12pt; color: #2895C3; letter-spacing: 1px; line-height: 25px;">返&nbsp;&nbsp;回</span></a>&nbsp;&nbsp;&nbsp;&nbsp;<a href="004.htm"><span style="font-size:12pt; color: #2895C3; letter-spacing: 1px; line-height: 25px;">下一页</span></a></td></tr>
</table>
</center></div>
<div align="center"><center>
<table border=0 width=100% cellspacing=0 cellpadding=0>

<tr>
 <td  align='center'style="font-size: 11.5pt"><hr width="85%" size="1" 
 color="#CBE2EC"><a href="http://www.my285.com/">梦远书城(<font face="华文新魏">my285.com</font>)</a></td></tr></table>
</center></div>
<div align="center">
<script src="http://www.my285.com/41tf/gdx.js"></script>
<script src="http://www.my285.com/41tf/wd.js"></script></div>


<center><script src="../../41tf/WB.js"></script></center>
<script src="../../41tf/wdp.js"></script>
<script src="../../41tf/wdt.js"></script>
<div style='display:"none"'><script src="../../41tf/tj.js"></script></div>

</body>

<!-- Mirrored from www.my285.com/shishu/shiji/003.htm by HTTrack Website Copier/3.x [XR&CO'2007], Thu, 21 Mar 2013 03:58:48 GMT -->
</html>
