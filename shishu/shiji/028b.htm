<html>

<!-- Mirrored from www.my285.com/shishu/shiji/028b.htm by HTTrack Website Copier/3.x [XR&CO'2007], Thu, 21 Mar 2013 05:04:16 GMT -->
<head>
<meta http-equiv="Content-Type" content="text/html; charset=gb2312">
<title>梦远书城_史记(集注本) </title>
<link rel="stylesheet" href="images/wyt.css">

</head>
<center><script src="http://www.my285.com/41tf/DH1.js"></script></center>
<table border="0" width="100%" cellspacing="0" cellpadding="0" background="../../41tf/bj1.gif">
<tr><td align="center">
<script src="../../41tf/DH0.js"></script></td></tr></table>
<center><script src="../../41tf/DH.js"></script></center>
<div align="center">
<script src="http://www.my285.com/41tf/dd.js"></script>
<script src="http://www.my285.com/41tf/gds.js"></script></div><body bgcolor="#f7f7e7" topmargin="2" leftmargin="0" rightmargin="0" 
bottommargin="0">

<div align="center"><img src="images/logo.gif" width="165" height="41"></div>
<div align="center"><hr color="#CBE2EC" width=85%></div>
<div align=center><table width=85%>
   <tr><td align=right style="font-size:12pt; color: #2895C3; letter-spacing: 1px; line-height: 25px;">卷二十八&nbsp;&nbsp;封禅书　第六
</span></td></tr></table></div><p>
<div align="center"><center>
<table border="0" width="85%">
  <tr>
    <td style="font-size:12pt; line-height: 150%;"><br>
<br>　　诸此祠皆太祝常主，以岁时奉祠之。至如他名山川诸鬼及八神之属，上过则祠，去
则已。郡县远方神祠者，民各自奉祠，不领于天子之祝官。祝官有秘祝，即有祥，辄
祝祠移过于下。①
<br>
<br>　　<span style="font-size:10.5pt;color:'004060'">注①正义谓有灾祥，辄令祝官祠祭，移其咎恶于官及百姓也。</span>
<br>
<br>　　汉兴，高祖之微时，尝杀大蛇。有物曰：“蛇，白帝子也，而杀者赤帝子。”高祖
初起，祷丰榆社。①徇沛，为沛公，则祠蚩尤，衅鼓旗。遂以十月至灞上，与诸侯平
咸阳，立为汉王。因以十月为年首，而色上赤。
<br>
<br>　　<span style="font-size:10.5pt;color:'004060'">注①集解张晏曰：“，白榆也。社在丰东北十五里。或曰榆，乡名，高祖里社
也。”</span>
<br>
<br>　　二年，东击项籍而还入关，问：“故秦时上帝祠何帝也？”对曰：“四帝，有白p
青p黄p赤帝之祠。”高祖曰：“吾闻天有五帝，而有四，何也？”莫知其说。
<br>
<br>　　于是高祖曰：“吾知之矣，乃待我而具五也。”乃立黑帝祠，命曰北。有司进祠，
上不亲往。悉召故秦祝官，复置太祝p太宰，如其故仪礼。因令县为公社。①下诏曰：“吾甚重祠而敬祭。今上帝之祭及山川诸神当祠者，各以其时礼祠之如故。”②
<br>
<br>　　<span style="font-size:10.5pt;color:'004060'">注①集解李奇曰：“犹官社。”
<br>
<br>　　注②集解徐广曰：“高祖本纪曰‘二年六月，令祠官祀天地四方上帝山川，以时祀
也’。”</span>
<br>
<br>　　后四岁，天下已定，诏御史，令丰谨治榆社，常以四时春以羊彘祠之。令祝官立
蚩尤之祠于长安。长安置祠祝官p女巫。其梁巫，祠天p地p天社p天水p房中p堂上
①之属；晋巫，祠五帝p东君p云中*[君]*p②司命p巫社p巫祠p族人p先炊之属；
③秦巫，祠社主p④巫保p族累⑤之属；荆巫，祠堂下p巫先p⑥司命p⑦施糜⑧之属；
<br>
<br>　　九天巫，祠九天：⑨皆以岁时祠宫中。其河巫祠河于临晋，而南山巫祠南山秦中。
秦中者，二世皇帝。⑩各有时*(月)**[日]*。
<br>
<br>　　<span style="font-size:10.5pt;color:'004060'">注①索隐案：礼乐志有安世房中歌，皆谓祭时室中堂上歌先祖功德也。
<br>
<br>　　注②索隐广雅曰：“东君，日也。”王逸注楚词“云中，云也”。东君p云中亦见
归藏易也。
<br>
<br>　　注③正义先炊，古炊母神也。
<br>
<br>　　注④索隐社主，即上文三社主也。
<br>
<br>　　注⑤索隐二神名。累，力追反。
<br>
<br>　　注⑥集解应劭曰：“先人所在之国，及有灵施化民人，又贵，悉置祠巫祝，博求神
灵之意。”文颖曰：“巫，掌神之位次者也。范氏世仕于晋，故祠祝有晋巫。
<br>
<br>　　范会支庶留秦为刘氏，故有秦巫。刘氏随魏都大梁，故有梁巫。后徙丰，丰属荆，
故有荆巫。”索隐巫先谓古巫之先有灵者，盖巫咸之类也。
<br>
<br>　　注⑦索隐案：周礼“以樵燎祠司命”。郑云“司命，文昌四星也”。
<br>
<br>　　注⑧索隐郑氏云：“主施糜粥之神。”
<br>
<br>　　注⑨索隐案：孝武本纪云“立九天庙于甘泉”。三辅故事云“胡巫事九天于神明台”。
淮南子云“中央曰钧天，东方曰苍天，东北F天，北方玄天，西北幽天，西方天，西
南朱天，南方炎天，东南阳天”也。正义太玄经云一中天，二羡天，三徒天，四罚更天，
五天，六郭天，七咸天，八治天，九成天也。
<br>
<br>　　注⑩集解张晏曰：“子产云匹夫匹妇强死者，魂魄能依人为厉也。”</span>
<br>
<br>　　其后二岁，或曰周兴而邑邰，立后稷之祠，至今血食天下。①于是高祖制诏御史：
“其令郡国县立灵星祠，②常以岁时祠以牛。”
<br>
<br>　　<span style="font-size:10.5pt;color:'004060'">注①正义颜师古云：“祭有牲牢，故言血食遍于天下。”
<br>
<br>　　注②集解张晏曰：“龙星左角曰天田，则农祥也，晨见而祭。”正义汉旧仪云：“五年，修复周家旧祠，祀后稷于东南，为民祈农报厥功。夏则龙星见而始雩。龙星左角为天田，右角为天庭。天田为司马，教人种百谷为稷。灵者，神也。辰之神为灵星，故以壬辰日祠灵星于东南，金胜为土相也。”庙记云：“灵星祠在长安城东十里。”</span>
<br>
<br>　　高祖十年春，有司请令县常以春*(三)**②*月及*(时)*腊祠社稷以羊豕，民里社各
自财以祠。制曰：“可。”
<br>
<br>　　其后十八年，孝文帝即位。即位十三年，下诏曰：“今秘祝移过于下，朕甚不取。自今除之。”
<br>
<br>　　始名山大川在诸侯，诸侯祝各自奉祠，天子官不领。及齐p淮南国废，①令太祝尽
以岁时致礼如故。
<br>
<br>　　<span style="font-size:10.5pt;color:'004060'">注①正义齐有泰山，淮南有天柱山，二山初天子祝官不领，遂废其祀，令诸侯奉祠。
今令太祝尽以岁时致礼，如秦故仪。</span>
<br>
<br>　　是岁，制曰：“朕即位十三年于今，赖宗庙之灵，社稷之福，方内艾安，民人靡疾。
闲者比年登，朕之不德，何以飨此？皆上帝诸神之赐也。盖闻古者飨其德必报其功，欲
有增诸神祠。有司议增雍五路车各一乘，驾被具；西、畦禺车各一乘，禺马四匹，驾被具；其河p湫p汉水②加玉各二；③及诸祠，各增广坛场，币俎豆以差加之。而祝厘者归福于朕，百姓不与焉。自今祝致敬，毋有所祈。”
<br>
<br>　　<span style="font-size:10.5pt;color:'004060'">注①正义颜师古云：“驾车被马之饰皆具。”
<br>
<br>　　注②正义河p湫，黄河及湫泉。
<br>
<br>　　注③正义言二水祭时各加玉璧二枚。</span>
<br>
<br>　　鲁人公孙臣上书曰：“始秦得水德，今汉受之，推终始传，则汉当土德，土德之应
黄龙见。宜改正朔，易服色，色上黄。”是时丞相张苍好律历，以为汉乃水德之始，故
河决金堤，①其符也。②年始冬十月，色外黑内赤，③与德相应。如公孙臣言，非也。
罢之。后三岁，黄龙见成纪。④文帝乃召公孙臣，拜为博士，与诸生草改历服色事。其
夏，下诏曰：“异物之神见于成纪，无害于民，岁以有年。朕祈郊上帝诸神，礼官议，
无讳以劳朕。”有司皆曰“古者天子夏亲郊，祀上帝于郊，故曰郊”。于是夏四月，文
帝始郊见雍五祠，衣皆上赤。
<br>
<br>　　<span style="font-size:10.5pt;color:'004060'">注①集解汉书音义曰：“在东郡界。”
<br>
<br>　　注②索隐谓河决乃水德之符应也。
<br>
<br>　　注③集解服虔曰：“十月阴气在外，故外黑；阳气尚伏在地，故内赤。”
<br>
<br>　　注④集解徐广曰：“在文帝十五年春。”正义案：成纪今秦州县也。</span>
<br>
<br>　　其明年，赵人新垣平以望气见上，言“长安东北有神气，成五采，若人冠焉。
<br>
<br>　　或曰东北神明之舍，西方神明之墓也。①天瑞下，宜立祠上帝，以合符应”。
<br>
<br>　　于是作渭阳五帝庙，同宇，②帝一殿，面各五门，各如其帝色。祠所用及仪亦如雍
五。
<br>
<br>　　<span style="font-size:10.5pt;color:'004060'">注①集解张晏曰：“神明，日也。日出东北，舍谓阳谷；日没于西，墓谓蒙谷也。”
<br>
<br>　　注②集解韦昭曰：“宇谓上同下异，礼所谓‘复庙重屋’也。”瓒曰：“一营宇之
中立五庙。”正义括地志云：“渭阳五帝庙在雍州咸阳县东三十里。宫殿疏云‘五帝庙
一宇五殿也’。”按：一宇之内而设五帝，各依其方帝别为一殿，而门各如帝色也。</span>
<br>
<br>　　夏四月，文帝亲拜霸渭之会，①以郊见渭阳五帝。五帝庙南临渭，北穿蒲池沟水，
②权火举而祠，若光辉然属天焉。于是贵平上大夫，赐累千金。而使博士诸生刺六经中
作王制，③谋议巡狩封禅事。
<br>
<br>　　<span style="font-size:10.5pt;color:'004060'">注①集解如淳曰：“二水之会。”正义渭阳五庙在二水之合北岸。
<br>
<br>　　注②正义颜师古云“蒲池，为池而种蒲也。蒲字或作‘满’，言其水满”，恐颜说
非。按：括地志云“渭北咸阳县有兰池，始皇逢盗兰池者也”。言穿沟引渭水入兰池也。
疑“兰”字误作“蒲”，重更错失。
<br>
<br>　　注③索隐小颜云“刺谓采取之也”。刘向七录云文帝所造书有本制、兵制、服制篇。
刺音七赐反。</span>
<br>
<br>　　文帝出长门，①若见五人于道北，遂因其直北立五帝坛，②祠以五牢具。
<br>
<br>　　<span style="font-size:10.5pt;color:'004060'">注①集解徐广曰：“在霸陵。”S按：如淳曰“亭名”。索隐徐云“在霸陵”也。
正义括地志云：“久长门故亭在雍州万年县东北苑中，后馆陶公主长门园，武帝以长门
名宫，即此。”
<br>
<br>　　注②集解孟康曰：“直，值也。值其立处以作坛。”</span>
<br>
<br>　　其明年，新垣平使人持玉杯，上书阙下献之。平言上曰：“阙下有宝玉气来者。”
<br>
<br>　　已视之，果有献玉杯者，刻曰“人主延寿”。平又言“臣候日再中”。①居顷之，
日却复中。于是始更以十七年为元年，令天下大T。
<br>
<br>　　<span style="font-size:10.5pt;color:'004060'">注①索隐晋灼云：“淮南子云‘鲁阳公与韩构，战酣日暮，援戈麾之，日为却三舍’。
岂其然乎？”</span>
<br>
<br>　　平言曰：“周鼎亡在泗水中，今河溢通泗，臣望东北汾阴直有金宝气，意周鼎其出
乎？兆见不迎则不至。”于是上使使治庙汾阴南，临河，欲祠出周鼎。①
<br>
<br>　　<span style="font-size:10.5pt;color:'004060'">注①集解徐广曰：“后三十七年，鼎出汾阴。”</span>
<br>
<br>　　人有上书告新垣平所言气神事皆诈也。下平吏治，诛夷新垣平。自是之后，文帝怠
于改正朔服色神明之事，而渭阳、长门五帝使祠官领，以时致礼，不往焉。
<br>
<br>　　明年，匈奴数入边，兴兵守御。后岁少不登。
<br>
<br>　　数年而孝景即位。十六年，祠官各以岁时祠如故，无有所兴，至今天子。①
<br>
<br>　　<span style="font-size:10.5pt;color:'004060'">注①集解自此后武帝事，褚先生取为武帝本纪，注解已在第十二卷，今直载徐义。</span>
<br>
<br>　　今天子初即位，尤敬鬼神之祀。
<br>
<br>　　元年，汉兴已六十余岁矣，天下艾安，|绅之属皆望天子封禅改正度也，而上乡儒
术，招贤良，赵绾、王臧等以文学为公卿，欲议古立明堂城南，以朝诸侯。
<br>
<br>　　草巡狩封禅改历服色事未就。会窦太后治黄老言，不好儒术，使人微伺得赵绾等奸
利事，召案绾、臧，绾、臧自杀，诸所兴为皆废。
<br>
<br>　　后六年，窦太后崩。其明年，征文学之士公孙弘等。
<br>
<br>　　明年，今上初至雍，郊见五。后常三岁一郊。③是时上求神君，舍之上林中缟氏
观。神君者，长陵女子，以子死，见神于先后宛若。宛若祠之其室，民多往祠。平原君
往祠，其后子孙以尊显。及今上即位，则厚礼置祠之内中。闻其言，不见其人云。
<br>
<br>　　<span style="font-size:10.5pt;color:'004060'">注①索隐案：汉旧仪云“元年祭天，二年祭地，三年祭五。三岁一遍，皇帝自行
也”。</span>
<br>
<br>　　是时李少君亦以祠p、谷道、却老方见上，上尊之。少君者，故深泽侯①舍人，主
方。匿其年及其生长，常自谓七十，能使物，却老。其游以方诸侯。
<br>
<br>　　无妻子。人闻其能使物及不死，更馈遗之，常余金钱衣食。人皆以为不治生业而饶
给，又不知其何所人，愈信，争事之。少君资好方，善为巧发奇中。尝从安侯饮，坐中有九十余老人，少君乃言与其大父游射处，老人为儿时从其大父，识其处，一坐尽
惊。少君见上，上有故铜器，问少君。少君曰：“此器齐桓公十年陈于柏寝。”③已而
案其刻，果齐桓公器。一宫尽骇，以为少君神，数百岁人也。
<br>
<br>　　<span style="font-size:10.5pt;color:'004060'">注①索隐案表，深泽侯赵将夕，孙夷侯胡绍封。
<br>
<br>　　注②索隐案：是田`也。
<br>
<br>　　注③索隐案：韩子云“齐景公与晏子游于少海，登柏寝之台而望其国”。</span>
<br>
<br>　　少君言上曰：“祠p则致物，致物而丹沙可化为黄金，黄金成以为饮食器则益寿，
益寿而海中蓬莱M者乃可见，见之以封禅则不死，黄帝是也。臣尝游海上，见安期生，
安期生食巨枣，①大如瓜。安期生M者，通蓬莱中，合则见人，不合则隐。”于是天子
始亲祠p，遣方士入海求蓬莱安期生之属，而事化丹沙诸药齐为黄金矣。
<br>
<br>　　<span style="font-size:10.5pt;color:'004060'">注①索隐案：包恺云“巨，或作‘臣’”。</span>
<br>
<br>　　居久之，李少君病死。天子以为化去不死，而使黄锤①史宽舒受其方。求蓬莱安期
生莫能得，而海上燕齐怪迂之方士多更来言神事矣。
<br>
<br>　　<span style="font-size:10.5pt;color:'004060'">注①集解徐广曰：“锤音才恚反。锤县、黄县皆在东莱。”</span>
<br>
<br>　　亳人谬忌奏祠太一方，曰：“天神贵者太一，①太一佐曰五帝。古者天子以春秋祭
太一东南郊，用太牢，七日，为坛开八通之鬼道。”②于是天子令太祝立其祠长安东南
郊，常奉祠如忌方。其后人有上书，言“古者天子三年壹用太牢祠神三一：天一、地一、
太一”。天子许之，令太祝领祠之于忌太一坛上，如其方。后人复有上书，言“古者天
子常以春解祠，③祠黄帝用一枭破镜；冥羊用羊祠；马行用一青牡马；太一、泽山君地
长④用牛；武夷君用干鱼；⑤阴阳使者以一牛”。令祠官领之如其方，而祠于忌太一坛
旁。
<br>
<br>　　<span style="font-size:10.5pt;color:'004060'">注①索隐乐汁征图曰：“天宫，紫微。北极，天一、太一。”宋均云：“天一、太
一，北极神之别名。”春秋佐助期曰：“紫宫，天皇曜魄宝之所理也。”石氏云：“天
一、太一各一星，在紫宫门外，立承事天皇大帝。”
<br>
<br>　　注②索隐开八通鬼道。案：司马彪续汉书祭祀志云“坛有八陛，信道以为门”。又三辅黄图云“上帝坛八觚，神道八通，广三十步”。
<br>
<br>　　注③索隐谓祠祭以解殃咎，求福祥也。
<br>
<br>　　注④集解徐广曰：“泽，一作‘皋’。”索隐此则人上书言古天子祭太一。太一，
天神也。泽山，本纪作“皋山”。皋山君地长，谓祭地于皋山。同用太牢，故云“用牛”。盖是异代之法也。
<br>
<br>　　注⑤索隐顾氏案：地理志云建安有武夷山，溪有仙人葬处，即汉书所谓武夷君。是
时既用越巫勇之，疑即此神。今案：其祀用干鱼，不飨牲牢，或如顾说也。</span>
<br>
<br>　　其后，天子苑有白鹿，以其皮为币，以发瑞应，造白金①焉。
<br>
<br>　　<span style="font-size:10.5pt;color:'004060'">注①索隐案：乐产云“谓龙、马、龟”。</span>
<br>
<br>　　其明年，郊雍，①获一角兽，若然。有司曰：“陛下肃祗郊祀，上帝报享，锡一
角兽，盖麟云。”于是以荐五，加一牛以燎。锡诸侯白金，风符应合于天也。
<br>
<br>　　<span style="font-size:10.5pt;color:'004060'">注①集解徐广曰：“武帝立已十九年。”</span>
<br>
<br>　　于是济北王以为天子且封禅，乃上书献太山及其旁邑，天子以他县偿之。常山王有
罪，迁，天子封其弟于真定，以续先王祀，①而以常山为郡，然后五岳皆在天子之*(邦)
**[郡]*。
<br>
<br>　　<span style="font-size:10.5pt;color:'004060'">注①集解徐广曰：“元鼎四年时。”</span>
<br>
<br>　　其明年，齐人少翁以鬼神方见上。上有所幸王夫人，①夫人卒，少翁以方盖夜致王
夫人及p鬼之貌云，天子自帷中望见焉。于是乃拜少翁为文成将军，赏赐甚多，以客礼
礼之。
<br>
<br>　　文成言曰：“上即欲与神通，宫室被服非象神，神物不至。”乃作画云气车，及各
以胜日②驾车辟恶鬼。又作甘泉宫，中为台室，画天、地、太一诸鬼神，而置祭具以致
天神。居岁余，其方益衰，神不至。乃为帛书以饭牛，详不知，言曰此牛腹中有奇。杀
视得书，书言甚怪。天子识其手书，问其人，果是伪书，于是诛文成将军，隐之。
<br>
<br>　　<span style="font-size:10.5pt;color:'004060'">注①集解徐广曰：“外戚传曰赵之王夫人幸，有子，封为齐王。”
<br>
<br>　　注②索隐案：乐产云“谓画青车以甲乙，画赤车丙丁，画玄车壬癸，画白车庚辛，
画黄车戊己。将有水事则乘黄车，故下云‘驾车辟恶鬼’是也”。</span>
<br>
<br>　　其后则又作柏梁、铜柱、①承露仙人掌之属矣。
<br>
<br>　　<span style="font-size:10.5pt;color:'004060'">注①集解徐广曰：“元鼎二年时。”</span>
<br>
<br>　　文成死明年，天子病鼎湖①甚，巫医无所不致，不愈。游水发根言上郡有巫，病而
鬼神下之。上召置祠之甘泉。及病，使人问神君。神君言曰：“天子无忧病。
<br>
<br>　　病少愈，强与我会甘泉。”于是病愈，遂起，幸甘泉，病良已。大赦，置寿宫神君。
寿宫神君最贵者太一，其佐曰大禁、司命之属，皆从之。非可得见，闻其言，言与人音
等。时去时来，来则风肃然。居室帷中。时昼言，然常以夜。
<br>
<br>　　天子祓，然后入。因巫为主人，关饮食。所以言，行下。又置寿宫、北宫，张羽旗，
设供具，以礼神君。神君所言，上使人受书其言，命之曰“画法”。其所语，世俗之所
知也，无绝殊者，而天子心独喜。其事秘，世莫知也。
<br>
<br>　　<span style="font-size:10.5pt;color:'004060'">注①索隐案：三辅黄图“鼎湖，宫名，在蓝田”。韦昭云“地名，近宜春”。
<br>
<br>　　案：湖本属京兆，后分属弘农，恐非鼎湖之处也。</span>
<br>
<br>　　其后三年，有司言元宜以天瑞命，不宜以一二数。一元曰“建”，二元以长星曰
“光”，三元以郊得一角兽曰“狩”云。
<br>
<br>　　其明年冬，天子郊雍，议曰：“今上帝朕亲郊，而后土无祀，则礼不答也。”有司
与太史公、祠官宽舒议：“天地牲角茧栗。今陛下亲祠后土，后土宜于泽中圜丘为五坛，
坛一黄犊太牢具，已祠尽瘗，而从祠衣上黄。”于是天子遂东，始立后土①祠汾阴丘，
如宽舒等议。上亲望拜，如上帝礼。礼毕，天子遂至荥阳而还。过雒阳，下诏曰：“三
代邈绝，远矣难存。其以三十里地封周后为周子南君，以奉其先祀焉。”是岁，天子始
巡郡县，侵寻于泰山矣。
<br>
<br>　　<span style="font-size:10.5pt;color:'004060'">注①集解徐广曰：“元鼎四年。”</span>
<br>
<br>　　其春，乐成侯上书言栾大。栾大，胶东宫人，故尝与文成将军同师，已而为胶东王
尚方。而乐成侯姊为康王后，①无子。康王死，他姬子立为王。②而康后有淫行，与王
不相中，③相危以法。康后闻文成已死，而欲自媚于上，乃遣栾大因乐成侯求见言方。
天子既诛文成，后悔其蚤死，惜其方不尽，及见栾大，大说。大为人长美，言多方略，
而敢为大言处之不疑。大言曰：“臣常往来海中，见安期、羡门之属。顾以臣为贱，不
信臣。又以为康王诸侯耳，不足与方。臣数言康王，康王又不用臣。臣之师曰：‘黄金
可成，而河决可塞，不死之药可得，M人可致也。’然臣恐效文成，则方士皆奄口，恶
敢言方哉！”上曰：“文成食马肝死耳。④子诚能修其方，我何爱乎！”⑤大曰：“臣
师非有求人，人者求之。陛下必欲致之，则贵其使者，令有亲属，以客礼待之，勿卑，
使各佩其信印，乃可使通言于神人。神人尚肯邪不邪。致尊其使，然后可致也。”于是
上使验小方，斗溃雷韵啻セ鳌＂
<br>
<br>　　<span style="font-size:10.5pt;color:'004060'">注①索隐康王名寄也。
<br>
<br>　　注②集解徐广曰：“以元狩二年薨。”
<br>
<br>　　注③索隐案：三苍云“中，得也”。
<br>
<br>　　注④索隐案：论衡云“气热而毒盛，故食走马肝杀人”。儒林传云“食肉无食马肝”
是也。
<br>
<br>　　注⑤索隐上语栾大，言子诚能修文成方，我更何所爱惜乎！谓不□金宝及禄位也。
<br>
<br>　　注⑥索隐顾氏案：万毕术云“取鸡血杂磨针铁杵，和磁石劳罚置局上，即自相抵
击也”。</span>
<br>
<br>　　是时上方忧河决，而黄金不就，乃拜大为五利将军。居月余，得四印，①佩天士将
军、地士将军、大通将军印。制诏御史：“昔禹疏九江，决四渎。闲者河溢皋陆，堤繇
不息。朕临天下二十有八年，②天若遗朕士而大通焉。干称‘蜚龙’，‘鸿渐于般’，
朕意庶几与焉。其以二千户封地士将军大为乐通侯。”赐列侯甲第，僮千人。乘X斥车
马帷幄器物以充其家。又以]长公主妻之，③赍金万斤，更命其邑曰当利公主。④天子
亲如五利之第。使者存问供给，相属于道。自大主⑤将相以下，皆置酒其家，献遗之。
于是天子又刻玉印曰“天道将军”，使使衣羽衣，夜立白茅上，五利将军亦衣羽衣，夜
立白茅上受印，以示不臣也。
<br>
<br>　　而佩“天道”者，且为天子道天神也。于是五利常夜祠其家，欲以下神。神未至而
百鬼集矣，然颇能使之。其后装治行，东入海，求其师云。大见数月，佩六印，⑥贵震
天下，而海上燕齐之闲，莫不~潭自言有禁方，能神M矣。
<br>
<br>　　<span style="font-size:10.5pt;color:'004060'">注①索隐谓五利将军、天士将军、地士将军、大通将军为四也。
<br>
<br>　　注②集解徐广曰：“元鼎四年也。”
<br>
<br>　　注③索隐案：]子夫之子曰]太子，女曰]长公主。是]后长女，故曰长公主，非
如帝姊曰长公主之例。
<br>
<br>　　注④索隐案：地理志东莱有当利县。
<br>
<br>　　注⑤集解徐广曰：“武帝姑。”
<br>
<br>　　注⑥索隐更加乐通侯及天道将军印，为六印。</span>
<br>
<br>　　其夏六月中，汾阴巫锦为民祠魏后土营旁，见地如钩状，掊视得鼎。鼎大异于
鼎，文镂无款识，怪之，言吏。吏告河东太守胜，胜以闻。天子使使验问巫得鼎无奸诈，
乃以礼祠，迎鼎至甘泉，从行，上荐之。至中山，①E，有黄云盖焉。有过，上自
射之，因以祭云。②至长安，公卿大夫皆议请尊宝鼎。天子曰：“闲者河溢，岁数不登，
故巡祭后土，祈为百姓育谷。今岁丰庑未报，鼎曷为出哉？”有司皆曰：“闻昔泰帝③
兴神鼎一，一者壹统，天地万物所系终也。黄帝作宝鼎三，象天地人。禹收九牧之金，
铸九鼎。皆尝亨l④上帝鬼神。遭圣则兴，鼎迁于夏商。周德衰，宋之社亡，鼎乃沦没，
伏而不见。
<br>
<br>　　颂云‘自堂徂基，自羊徂牛；鼐鼎及，不吴不骜，胡考之休’。今鼎至甘泉，光
润龙变，承休无疆。合兹中山，⑤有黄白云降盖，若兽为符，路弓乘矢，集获坛下，报
祠大享。⑥唯受命而帝者心知其意而合德焉。鼎宜见于祖祢，藏于帝廷，以合明应。”
制曰：“可。”
<br>
<br>　　<span style="font-size:10.5pt;color:'004060'">注①集解徐广曰：“河渠书凿泾水自中山西。”
<br>
<br>　　注②集解徐广曰：“上言‘从行，上荐之’，或者祭鼎也。”
<br>
<br>　　注③索隐案：孔文祥云“泰帝，太昊也”。
<br>
<br>　　注④集解徐广曰：“亨，煮也。l音殇。皆尝以亨牲牢而祭祀。”
<br>
<br>　　注⑤集解徐广曰：“关中亦复有中山也，非鲁中山。”
<br>
<br>　　注⑥集解徐广曰：“一云‘大报祠享’。”</span>
<br>
<br>　　入海求蓬莱者，言蓬莱不远，而不能至者，殆不见其气。上乃遣望气佐候其气云。
<br>
<br>　　其秋，上幸雍，且郊。或曰“五帝，太一之佐也，宜立太一而上亲郊之”。上疑未
定。齐人公孙卿曰：“今年得宝鼎，其冬辛巳朔旦冬至，与黄帝时等。”卿有札书曰：
“黄帝得宝鼎宛朐，问于鬼臾区。鬼臾区对曰：‘*(黄)*帝得宝鼎神策，是岁己酉朔旦
冬至，得天之纪，终而复始。’于是黄帝迎日推策，后率二十岁复朔旦冬至，凡二十推，
三百八十年，黄帝M登于天。”卿因所忠欲奏之。所忠视其书不经，疑其妄书，谢曰：
“宝鼎事已决矣，尚何以为！”卿因嬖人奏之。
<br>
<br>　　上大说，乃召问卿。对曰：“受此书申公，申公已死。”上曰：“申公何人也？”卿曰：“申公，齐人。与安期生通，受黄帝言，无书，独有此鼎书。曰‘汉兴复当黄帝之时’。曰‘汉之圣者在高祖之孙且曾孙也。宝鼎出而与神通，封禅。封禅七十二
王，唯黄帝得上泰山封’。申公曰：‘汉主亦当上封，上封能M登天矣。
<br>
<br>　　黄帝时万诸侯，而神灵之封居七千。①天下名山八，而三在蛮夷，五在中国。
<br>
<br>　　中国华山p首山p太室p泰山p东莱，此五山黄帝之所常游，与神会。黄帝且战且
学M。患百姓非其道者，乃断斩非鬼神者。②百余岁然后得与神通。黄帝郊雍上帝，宿
三月。鬼臾区号大鸿，死葬雍，故鸿是也。其后黄帝接万灵明廷。明廷者，甘泉也。
所谓寒③门者，谷口也。黄帝采首山铜，铸鼎于荆山下。鼎既成，有龙垂胡芒芟掠黄
帝。黄帝上骑，k臣后宫从上者七十余人，龙乃上去。余小臣不得上，乃悉持龙茫龙
冒危堕，堕黄帝之弓。百姓仰望黄帝既上天，乃抱其弓与胡煤牛故后世因名其处曰
鼎湖，其弓曰乌号。’”于是天子曰：“嗟乎！吾诚得如黄帝，吾视去妻子如脱缢耳。”
<br>
<br>　　乃拜卿为郎，东使候神于太室。
<br>
<br>　　<span style="font-size:10.5pt;color:'004060'">注①索隐韦昭云：“黄帝时万国，其以修神灵得封者七千国，或为七十国。”
<br>
<br>　　乐产云：“以舜为神明之后，封妫满于陈之类是也。”顾氏案：国语仲尼云“山川
之守，足以纪纲天下者，其守为神。汪芒氏之君，守封禺之山也”。
<br>
<br>　　注②索隐谓有非毁鬼神之人，乃断理而诛斩之。
<br>
<br>　　注③集解徐广曰：“一作‘塞’。”
<br>
<br>　　注④索隐说文曰：“胡，牛垂颔也。”释名云“胡，在咽下垂”者，即所谓咙胡也。</span>
<br>
<br>　　上遂郊雍，至陇西，西登崆峒，幸甘泉。令祠官宽舒等具太一祠坛，祠坛放薄忌太
一坛，坛三垓。①五帝坛环居其下，各如其方，黄帝西南，除八通鬼道。
<br>
<br>　　太一，其所用如雍一物，而加醴枣脯之属，杀一狸牛以为俎豆牢具。而五帝独有
俎豆醴进。其下四方地，为^食k神从者及北斗云。已祠，胙余皆燎之。
<br>
<br>　　其牛色白，鹿居其中，彘在鹿中，水而洎之。②祭日以牛，祭月以羊彘特。③太一
祝宰则衣紫及绣。五帝各如其色，日赤，月白。
<br>
<br>　　<span style="font-size:10.5pt;color:'004060'">注①集解徐广曰：“垓，次也。”
<br>
<br>　　注②集解徐广曰：“洎，一作‘酒’。灌水于釜中曰洎，音冀。”
<br>
<br>　　注③索隐案：乐产云“祭日以太牢，月以少牢。特，不用牝也”。小颜云“牛羊若
彘止一牲，故云特也”。</span>
<br>
<br>　　十一月辛巳朔旦冬至，昧爽，天字始郊拜太一。朝朝日，夕夕月，则揖；而见太一
如雍郊礼。其赞飨曰：①“天始以宝鼎神策授皇帝，朔而又朔，终而复始，皇帝敬拜见
焉。”而衣上黄。其祠列火满坛，坛旁亨炊具。有司云“祠上有光焉”。公卿言“皇帝
始郊见太一云阳，有司奉u玉嘉牲荐飨。是夜有美光，及昼，黄气上属天”。太史公p
祠官宽舒等曰：“神灵之休，佑福兆祥，宜因此地光域立太坛以明应。令太祝领，秋
及腊闲祠。三岁天子一郊见。”
<br>
<br>　　<span style="font-size:10.5pt;color:'004060'">注①索隐案：顾氏云“飨，祀祠也”。汉旧仪云“赞飨一人，秩六百石”也。</span>
<br>
<br>　　其秋，为伐南越，告祷太一。以牡荆画幡日月北斗登龙，以象太一三星，为太一锋，
①命曰“灵旗”。为兵祷，则太史奉以指所伐国。而五利将军使不敢入海，之泰山祠。
上使人随验，实毋所见。五利妄言见其师，其方尽，多不雠。②上乃诛五利。
<br>
<br>　　<span style="font-size:10.5pt;color:'004060'">注①集解徐广曰：“天官书曰天极星明者，太一常居也。斗口三星曰天一。”
<br>
<br>　　注②索隐案：郑德云“相应为绚，谓其言语不相应，无验也”。</span>
<br>
<br>　　其冬，公孙卿候神河南，言见M人迹缑氏城上，有物如雉，往来城上。天子亲幸缑
氏城视迹。问卿：“得毋效文成p五利乎？”卿曰：“M者非有求人主，人主者求之。
其道非少宽假，神不来。言神事，事如迂诞，积以岁乃可致也。”
<br>
<br>　　于是郡国各除道，缮治宫观名山神祠所，以望幸*(也)**[矣]*。
<br>
<br>　　其春，既灭南越，上有嬖臣李延年以好音见。上善之，下公卿议，曰：“民闲祠尚
有鼓舞乐，今郊祀而无乐，岂称乎？”公卿曰：“古者祠天地皆有乐，而神只可得而礼。”
或曰：“太帝使素女鼓五十弦瑟，悲，帝禁不止，故破其瑟为二十五弦。”于是塞南越，
祷祠太一p后土，始用乐舞，益召歌儿，作二十五弦①及空侯②琴瑟自此起。
<br>
<br>　　<span style="font-size:10.5pt;color:'004060'">注①集解徐广曰：“瑟。”
<br>
<br>　　注②集解徐广曰：“应劭云武帝令乐人侯调始造此器。”</span>
<br>
<br>　　其来年冬，上议曰：“古者先振兵泽旅，①然后封禅。”乃遂北巡朔方，勒兵十余
万，还祭黄帝桥山，释兵须如。②上曰：“吾闻黄帝不死，今有，何也？”或对曰：
“黄帝已M上天，k臣葬其衣冠。”既至甘泉，为且用事泰山，先类祠太一。
<br>
<br>　　<span style="font-size:10.5pt;color:'004060'">注①集解徐广曰：“古释字作‘泽’。”
<br>
<br>　　注②集解徐广曰：“须，一作‘凉’。”</span>
<br>
<br>　　自得宝鼎，上与公卿诸生议封禅。封禅用希旷绝，莫知其仪礼，而k儒采封禅尚书
p周官p王制之望祀射牛事。齐人丁公年九十余，曰：“封禅者，合不死之名也。秦皇
帝不得上封，陛下必欲上，稍上即无风雨，遂上封矣。”上于是乃令诸儒习射牛，草封
禅仪。数年，至且行。天子既闻公孙卿及方士之言，黄帝以上封禅，皆致怪物与神通，
欲放黄帝以上接神M人蓬莱士，高世比德于九皇，而颇采儒术以文之。k儒既已不能辨
明封禅事，又牵拘于诗书古文而不能骋。
<br>
<br>　　上为封禅祠器示k儒，k儒或曰“不与古同”，徐偃又曰“太常诸生行礼不如鲁善”，
周霸属图封禅事，于是上绌偃p霸，而尽罢诸儒不用。
<br>
<br>　　三月，遂东幸缑氏，礼登中岳太室。从官在山下闻若有言“万岁”云。问上，上不
言；问下，下不言。于是以三百户封太室奉祠，命曰崇高邑。东上泰山，泰山之草木叶
未生，乃令人上石立之泰山巅。
<br>
<br>　　上遂东巡海上，行礼祠八神。齐人之上疏言神怪奇方者以万数，然无验者。乃益发
船，令言海中神山者数千人求蓬莱神人。公孙卿持节常先行候名山，至东莱，言夜见大
人，长数丈，就之则不见，见其迹甚大，类禽兽云。k臣有言见一老父牵狗，言“吾欲
见巨公”，已忽不见。上即见大迹，未信，及k臣有言老父，则大以为M人也。宿留海
上，予方士传车及闲使求M人以千数。
<br>
<br>　　四月，还至奉高。上念诸儒及方士言封禅人人殊，不经，难施行。天子至梁父，礼
祠地主。乙卯，令侍中儒者皮弁荐绅，射牛行事。封泰山下东方，如郊祠太一之礼。封
广丈二尺，高九尺，其下则有玉牒书，书秘。礼毕，天子独与侍中奉车子侯上泰山，亦
有封。其事皆禁。明日，下阴道。丙辰，禅泰山下址东北肃然山，如祭后土礼。天子皆
亲拜见，衣上黄而尽用乐焉。江淮闲一茅三脊为神藉。五色土益杂封。纵远方奇兽蜚禽
及白雉诸物，颇以加礼。兕牛犀象之属不用。皆至泰山祭后土。封禅祠；其夜若有光，
昼有白云起封中。
<br>
<br>　　天子从禅还，坐明堂，k臣更上寿。于是制诏御史：“朕以眇眇之身承至尊，兢兢
焉惧不任。维德菲薄，不明于礼乐。修祠太一，若有象景光，侨缬型，震于怪物，欲
止不敢，遂登封太山，至于梁父，而后禅肃然。自新，嘉与士大夫更始，赐民百户牛一
酒十石，加年八十孤寡布帛二匹。复博p奉高p蛇丘p历城，无出今年租税。其大赦天
下，如乙卯赦令。行所过毋有复作。事在二年前，皆勿听治。”又下诏曰：“古者天子
五载一巡狩，用事泰山，诸侯有朝宿地。其令诸侯各治邸泰山下。”
<br>
<br>　　天子既已封泰山，无风雨灾，而方士更言蓬莱诸神若将可得，于是上欣然庶几遇之，
乃复东至海上望，冀遇蓬莱焉。奉车子侯暴病，一日死。①上乃遂去，并海上，北至碣
石，巡自辽西，历北边至九原。五月，反至甘泉。有司言宝鼎出为元鼎，以今年为元封
元年。
<br>
<br>　　<span style="font-size:10.5pt;color:'004060'">注①索隐新论云：“武帝出玺印石，财有朕兆，子侯则没印，帝畏恶，故杀之。”</span>
<br>
<br>　　风俗通亦云然。顾胤按：武帝集帝与子侯家语云“道士皆言子侯得仙，不足悲”。
<br>
<br>　　此说是也。
<br>
<br>　　其秋，有星于东井。后十余日，有星于三能。望气王朔言：“候独见填星①出
如瓜，食顷复入焉。”有司皆曰：“陛下建汉家封禅，天其报德星云。”
<br>
<br>　　<span style="font-size:10.5pt;color:'004060'">注①索隐乐产p包恺并作“旗星”。旗星即德星也。符瑞图云“旗星之极，芒艳如
旗”。本亦作“旗”也。</span>
<br>
<br>　　其来年冬，郊雍五帝。还，拜祝祠太一。赞飨曰：“德星昭衍，厥维休祥。寿星仍
出，渊耀光明。信星昭见，皇帝敬拜太祝之享。”
<br>
<br>　　其春，公孙卿言见神人东莱山，若云“欲见天子”。天子于是幸缑氏城，拜卿为中
大夫。遂至东莱，宿留之数日，无所见，见大人迹云。复遣方士求神怪采芝药以千数。
是岁旱。于是天子既出无名，乃祷万里沙，过祠泰山。还至瓠子，自临塞决河，留二日，
沉祠而去。使二卿将卒塞决河，徙二渠，复禹之故迹焉。
<br>
<br>　　是时既灭两越，越人勇之乃言“越人俗鬼，而其祠皆见鬼，数有效。昔东瓯王敬鬼，
寿百六十岁。后世怠慢，故衰m”。乃令越巫立越祝祠，安台无坛，亦祠天神上帝百鬼，
而以鸡卜。上信之，越祠鸡卜始用。
<br>
<br>　　公孙卿曰：“仙人可见，而上往常遽，以故不见。今陛下可为观，如缑城，①置脯
枣，神人宜可致也。且M人好楼居。”于是上令长安则作蜚廉桂观，甘泉则作益延寿观，
②使卿持节设具而候神人。乃作通天茎台，③置祠具其下，将招来M神人之属。于是甘
泉更置前殿，始广诸宫室。夏，有芝生殿房内中。
<br>
<br>　　天子为塞河，兴通天台，若见有光云，乃下诏：“甘泉房中生芝九茎，赦天下，毋
有复作。”
<br>
<br>　　<span style="font-size:10.5pt;color:'004060'">注①集解徐广曰：“一云‘如缑氏城’。”
<br>
<br>　　注②索隐小颜以为作益寿p延寿二馆。案：汉武故事云“作延寿观，高三十丈”。
<br>
<br>　　注③集解徐广曰：“在甘泉。”索隐案：汉书并无“茎”字，疑衍也。
<br>
<br>　　注④集解徐广曰：“元封二年。”</span>
<br>
<br>　　其明年，伐朝鲜。夏，旱。公孙卿曰：“黄帝时封则天旱，干封三年。”上乃下诏
曰：“天旱，意干封乎？其令天下尊祠灵星焉。”
<br>
<br>　　其明年，上郊雍，通回中道，巡之。春，至鸣泽，从西河归。
<br>
<br>　　其明年冬，上巡南郡，①至江陵而东。登礼之天柱山，号曰南岳。浮江，自寻阳
出枞阳，过彭蠡，礼其名山川。北至琅邪，并海上。四月中，至奉高修封焉。
<br>
<br>　　<span style="font-size:10.5pt;color:'004060'">注①集解徐广曰：“元封五年。”</span>
<br>
<br>　　初，天子封泰山，泰山东北址古时有明堂处，处险不敞。上欲治明堂奉高旁，未晓
其制度。济南人公T带上黄帝时明堂图。明堂图中有一殿，四面无壁，以茅盖，通水，
圜宫垣为复道，上有楼，从西南入，命曰昆仑，天子从之入，以拜祠上帝焉。于是上令
奉高作明堂汶上，①如带图。及五年修封，则祠太一p五帝于明堂上坐，令高皇帝祠坐
对之。祠后土于下房，以二十太牢。天子从昆仑道入，始拜明堂如郊礼。礼毕，燎堂下。
而上又上泰山，自有秘祠其巅。而泰山下祠五帝，各如其方，黄帝并赤帝，而有司侍祠
焉。山上举火，下悉应之。
<br>
<br>　　<span style="font-size:10.5pt;color:'004060'">注①集解徐广曰：“在元封二年秋。”</span>
<br>
<br>　　其后二岁，十一月甲子朔旦冬至，推历者以本统。天子亲至泰山，以十一月甲子朔
旦冬至日祠上帝明堂，毋修封禅。①其赞飨曰：“天增授皇帝太元神策，周而复始。皇
帝敬拜太一。”东至海上，考入海及方士求神者，莫验，然益遣，冀遇之。
<br>
<br>　　<span style="font-size:10.5pt;color:'004060'">注①集解徐广曰：“常五年一修耳，今适二年，故但祠于明堂。”</span>
<br>
<br>　　十一月乙酉，柏梁R。十二月甲午朔，上亲禅高里，祠后土。临勃海，将以望祀蓬
莱之属，冀至殊廷焉。
<br>
<br>　　上还，以柏梁R故，朝受计甘泉。公孙卿曰：“黄帝就青灵台，十二日烧，黄帝乃
治明廷。明廷，甘泉也。”方士多言古帝王有都甘泉者。其后天子又朝诸侯甘泉，甘泉
作诸侯邸。勇之乃曰：“越俗有火R，复起屋必以大，用胜服之。”
<br>
<br>　　于是作建章宫，度为千门万户。前殿度高未央。其东则凤阙，高二十余丈。其西则
唐中，数十里虎圈。其北治大池，渐台高二十余丈，命曰太液池，中有蓬莱p方丈p瀛
洲p壶梁，象海中神山龟鱼之属。其南有玉堂p璧门p大鸟之属。
<br>
<br>　　乃立神明台p井干楼，度五十丈，辇道相属焉。
<br>
<br>　　夏，汉改历，以正月为岁首，而色上黄，官名更印章以五字，为太初元年。是岁，
西伐大宛。蝗大起。丁夫人p雒阳虞初等以方祠诅匈奴p大宛焉。
<br>
<br>　　其明年，有司上言雍五无牢熟具，芬芳不备。乃令祠官进犊牢具，色食所胜，
而以木禺马代驹焉。独五月尝驹，行亲郊用驹。及诸名山川用驹者，悉以木禺马代。行
过，乃用驹。他礼如故。
<br>
<br>　　其明年，东巡海上，考神M之属，未有验者。方士有言“黄帝时为五城十二楼，以
候神人于执期，命曰迎年”。上许作之如方，命曰明年。上亲礼祠上帝焉。
<br>
<br>　　公T带曰：“黄帝时虽封泰山，然风后p封巨p岐伯令黄帝封东泰山，禅凡山，①
合符，然后不死焉。”天子既令设祠具，至东泰山，*[东]*泰山卑小，不称其声，乃令
祠官礼之，而不封禅焉。其后令带奉祠候神物。夏，遂还泰山，修五年之礼如前，而加
以禅祠石闾。石闾者，在泰山下址南方，方士多言此M人之闾也，故上亲禅焉。
<br>
<br>　　<span style="font-size:10.5pt;color:'004060'">注①集解徐广曰：“一作‘丸’。”</span>
<br>
<br>　　其后五年，复至泰山修封。①还过祭恒山。
<br>
<br>　　<span style="font-size:10.5pt;color:'004060'">注①集解徐广曰：“天汉三年。”</span>
<br>
<br>　　今天子所兴祠，太一p后土，三年亲郊祠，建汉家封禅，五年一修封。薄忌太一及
三一p冥羊p马行p赤星，五，宽舒之祠官①以岁时致礼。凡六祠，皆太祝领之。至如
八神诸神，明年p凡山他名祠，行过则祠，行去则已。方士所兴祠，各自主，其人终则
已，祠官不主。他祠皆如其故。今上封禅，其后十二岁而还，于五岳p四渎矣。而方
士之候祠神人，入海求蓬莱，终无有验。而公孙卿之候神者，犹以大人之迹为解，无有
效。天子益怠厌方士之怪迂语矣，然羁縻不绝，冀遇其真。自此之后，方士言神祠者弥
，然其效可睹矣。
<br>
<br>　　<span style="font-size:10.5pt;color:'004060'">注①索隐案：郊祀志云“祠官宽舒议祠后土为五坛”，故谓之“五宽舒祠官”也。</span>
<br>
<br>　　太史公曰：余从巡祭天地诸神名山川而封禅焉。入寿宫侍祠神语，究观方士祠官之
意，于是退而论次自古以来用事于鬼神者，具见其表里。后有君子，得以览焉。若至俎
豆币之详，献酬之礼，则有司存。
<br>
<br>　　【索隐述赞】礼载“升中”，书称“肆类”。古今盛典，皇王能事。登封报天，降
禅除地。飞英腾实，金泥石记。汉承遗绪，斯道不坠。仙闾p肃然，扬休勒志。
</span></td>
  </tr>
<tr><td align=center><a href="index.htm"><span style="font-size:12pt; color: #2895C3; letter-spacing: 1px; line-height: 25px;">返&nbsp;&nbsp;回</span></a>&nbsp;&nbsp;&nbsp;&nbsp;<a href="029.htm"><span style="font-size:12pt; color: #2895C3; letter-spacing: 1px; line-height: 25px;">下一页</span></a></td></tr>
</table>
</center></div>
<div align="center"><center>
<table border=0 width=100% cellspacing=0 cellpadding=0>

<tr>
 <td  align='center'style="font-size: 11.5pt"><hr width="85%" size="1" 
 color="#CBE2EC"><a href="http://www.my285.com/">梦远书城(<font face="华文新魏">my285.com</font>)</a></td></tr></table>
</center></div>
<div align="center">
<script src="http://www.my285.com/41tf/gdx.js"></script>
<script src="http://www.my285.com/41tf/wd.js"></script></div>


<center><script src="../../41tf/WB.js"></script></center>
<script src="../../41tf/wdp.js"></script>
<script src="../../41tf/wdt.js"></script>
<div style='display:"none"'><script src="../../41tf/tj.js"></script></div>

</body>

<!-- Mirrored from www.my285.com/shishu/shiji/028b.htm by HTTrack Website Copier/3.x [XR&CO'2007], Thu, 21 Mar 2013 05:04:17 GMT -->
</html>
