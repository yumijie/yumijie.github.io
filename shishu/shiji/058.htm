<html>

<!-- Mirrored from www.my285.com/shishu/shiji/058.htm by HTTrack Website Copier/3.x [XR&CO'2007], Thu, 21 Mar 2013 03:59:45 GMT -->
<head>
<meta http-equiv="Content-Type" content="text/html; charset=gb2312">
<title>梦远书城_史记(集注本) </title>
<link rel="stylesheet" href="images/wyt.css">

</head>
<center><script src="http://www.my285.com/41tf/DH1.js"></script></center>
<table border="0" width="100%" cellspacing="0" cellpadding="0" background="../../41tf/bj1.gif">
<tr><td align="center">
<script src="../../41tf/DH0.js"></script></td></tr></table>
<center><script src="../../41tf/DH.js"></script></center>
<div align="center">
<script src="http://www.my285.com/41tf/dd.js"></script>
<script src="http://www.my285.com/41tf/gds.js"></script></div><body bgcolor="#f7f7e7" topmargin="2" leftmargin="0" rightmargin="0" 
bottommargin="0">

<div align="center"><img src="images/logo.gif" width="165" height="41"></div>
<div align="center"><hr color="#CBE2EC" width=85%></div>
<div align=center><table width=85%>
   <tr><td align=right style="font-size:12pt; color: #2895C3; letter-spacing: 1px; line-height: 25px;">卷五十八&nbsp;&nbsp;梁孝王世家　第二十八
</span></td></tr></table></div><p>
<div align="center"><center>
<table border="0" width="85%">
  <tr>
    <td style="font-size:12pt; line-height: 150%;"><br>
<br>　　梁孝王武者，孝文皇帝子也，而与孝景帝同母。母，窦太后也。孝文帝凡四男：长子曰太子，是为孝景帝；次子武；次子参；次子胜。①孝文帝即位二年，以武为代王，②以参为太原王，③以胜为梁王。④二岁，徙代王为淮阳王。⑤
以代尽与太原王，号曰代王。参立十七年，孝文后二年卒，谥为孝王。子登嗣立，是为
代共王。立二十九年，元光二年卒。子义立，是为代王。十九年，汉广关，以常山为限，
而徙代王王清河。⑥清河王徙以元鼎三年也。
<br>
<br>　　<span style="font-size:10.5pt;color:'004060'">注①正义汉书“胜”作“揖”。又云“诸姬生代孝王参p梁怀王揖”。言诸姬者，
妾卑贱，史不书姓，故云诸姬也。
<br>
<br>　　注②集解徐广曰：“都中都。”正义括地志云：“中都故城在汾州平遥县西十二里。”
<br>
<br>　　注③集解徐广曰：“都晋阳。”正义括地志云：“并州太原地名大明城，□古晋阳
城。智伯与韩魏攻赵襄子于晋阳，□此城是也。”
<br>
<br>　　注④集解徐广曰：“都睢阳。”索隐汉书梁王名揖，盖是矣。按：景帝子中山靖王
名胜，是史记误耳。正义括地志云：“宋州宋城县在州南二里外城中，本汉之睢阳县也。
汉文帝封子武于大梁，以其卑湿，徙睢阳，故改曰梁也。”
<br>
<br>　　注⑤集解徐广曰：“都陈。”正义□古陈国城也。
<br>
<br>　　注⑥集解徐广曰：“都清阳。”正义括地志云：“清阳故城在贝州清阳县西北八里
也。”</span>
<br>
<br>　　初，武为淮阳王十年，而梁王胜卒，谥为梁怀王。怀王最少子，爱幸异于他子。其明年，徙淮阳王武为梁王。梁王之初王梁，孝文帝之十二年也。梁王自初王通历已十一年矣。①
<br>
<br>　　<span style="font-size:10.5pt;color:'004060'">注①索隐谓自文帝二年初封代，后徙淮阳，又徙梁，通数文帝二年至十二年徙梁为
十一年也。</span>
<br>
<br>　　梁王十四年，入朝。十七年，十八年，比年入朝，留，其明年，乃之国。二十一年，
入朝。二十二年，孝文帝崩。二十四年，入朝。二十五年，复入朝。是时上未置太子也。
上与梁王燕饮，尝从容言曰：“千秋万岁后传于王。”王辞谢。
<br>
<br>　　虽知非至言，然心内喜。太后亦然。
<br>
<br>　　其春，吴楚齐赵七国反。吴楚先击梁棘壁，①杀数万人。梁孝王城守睢阳，而使韩
安国、张羽等为大将军，以距吴楚。吴楚以梁为限，不敢过而西，与太尉亚夫等相距三
月。吴楚破，而梁所破杀虏略与汉中分。②明年，汉立太子。
<br>
<br>　　其后梁最亲，有功，又为大国，居天下膏腴地。地北界泰山，西至高阳，③四十余
城，皆多大县。
<br>
<br>　　<span style="font-size:10.5pt;color:'004060'">注①集解文颖曰：“地名。”索隐按：左传宣公二年，宋华元战于大棘。杜预云在
襄邑东南，盖□棘壁是也。正义括地志云：“大棘故城在宋州宁陵县西南七十里。”
<br>
<br>　　注②集解汉书音义曰：“梁所虏吴楚之捷，略与汉等。”
<br>
<br>　　注③集解徐广曰：“在陈留圉县。”S案：司马彪曰“圉有高阳亭”也。索隐圉县
属陈留。高阳，乡名也。注引司马彪者，出续汉书郡国志也。</span>
<br>
<br>　　孝王，窦太后少子也，爱之，赏赐不可胜道。于是孝王筑东苑，①方三百余里。②
广睢阳城七十里。③大治宫室，为复道，自宫连属于平台三十余里。④得赐天子旌旗，出从千乘万骑。⑤东西驰猎，拟于天子。出言，入言警。⑥招延四方豪桀，自山以东游说之士。莫不毕至，齐人羊胜、公孙诡、邹阳之属。公孙诡多
奇邪计，⑦初见王，赐千金，官至中尉，梁号之曰公孙将军，梁多作兵器弩弓矛数十万，
而府库金钱且百巨万，⑧珠玉宝器多于京师。
<br>
<br>　　<span style="font-size:10.5pt;color:'004060'">注①索隐筑谓建也。白虎通云：“苑所以东者何？盖以东方生物故也。”
<br>
<br>　　注②索隐盖言其奢，非实辞。或者梁国封域之方。正义括地志云：“兔园在宋州宋
城县东南十里。葛洪西京杂记云‘梁孝王苑中有落岩、栖龙岫、e池、鹤洲、凫岛。
诸宫观相连，奇果佳树，瑰禽异兽，靡不毕备’。俗人言梁孝王竹园也。”
<br>
<br>　　注③索隐苏林云：“广其径也。”太康地理记云：“城方十三里，梁孝王筑之，鼓
倡节杵而后下和之者，称睢阳曲。今踵以为故，所以乐家有睢阳曲，盖其遗音也。”
<br>
<br>　　注④集解徐广曰：“睢阳有平台里。”S案：如淳曰“在梁东北，离宫所在也”。晋灼曰“或说在城中东北角”。索隐如淳云：“在梁东北，离宫所在”者，按今城东二十里临新河，有故台址，不甚高，俗云平台，又一名修竹苑。西京杂记云“有落猿
岩、凫洲、e渚，连亘七十余里”是也。
<br>
<br>　　注⑤索隐汉官仪曰：“天子法驾三十六乘，大驾八十一乘，皆备千乘万骑而出也。”
<br>
<br>　　注⑥索隐汉旧仪云：“皇帝辇动称警，出殿则传跸，止人清道。”言出入者，互文
耳，入亦有跸。
<br>
<br>　　注⑦索隐周礼“有奇R之人”，郑玄云“奇R，谲怪非常也，奇音纪宜反，邪音斜”
也。
<br>
<br>　　注⑧索隐如淳云：“巨亦大，与大百万同也。”韦昭云：“大百万，今万万。”</span>
<br>
<br>　　二十九年十月，梁孝王入朝。景帝使使持节乘舆驷马，迎梁王于关下。①既朝，上
疏因留，以太后亲故。王入则侍景帝同辇，出则同车游猎，射禽兽上林中。梁之侍中、
郎、谒者着籍引出入②天子殿门，与汉宦官无异。
<br>
<br>　　<span style="font-size:10.5pt;color:'004060'">注①集解邓展曰：“但将驷马往。”瓒曰：“称乘舆驷马，则车马皆往，言不驾六
马耳。天子副车驾驷马。”
<br>
<br>　　注②正义着，竹略反。籍谓名簿也，若今通引出入门也。</span>
<br>
<br>　　十一月，上废栗太子，窦太后心欲以孝王为后嗣。大臣及袁盎等有所关说于景帝，
①窦太后义格，②亦遂不复言以梁王为嗣事由此。以事秘，世莫知。乃辞归国。
<br>
<br>　　<span style="font-size:10.5pt;color:'004060'">注①索隐袁盎云“汉家法周道立子”，是有所关涉之说于帝也。一云关者，隔也。
引事而关隔，其说不得行也。
<br>
<br>　　注②集解如淳曰：“罗阁不得下。”索隐张晏云“格，止也”。服虔云“格谓格阁
不行”。苏林音阁。周成杂字“罗阁也”。通俗文云“高置立罗棚云罗阁”。字林音纪，又音诡也。</span>
<br>
<br>　　其夏四月，上立胶东王为太子。梁王怨袁盎及议臣，乃与羊胜、公孙诡之属阴使人
刺杀袁盎及他议臣十余人。逐其贼，未得也。于是天子意梁王，①逐贼，果梁使之。乃
遣使冠盖相望于道，覆按梁，捕公孙诡、羊胜。公孙诡、羊胜匿王后宫。使者责二千石
急，梁相轩丘豹②及内史韩安国进谏王，王乃令胜、诡皆自杀，出之。上由此怨望于梁
王。梁王恐，乃使韩安国因长公主谢罪太后，然后得释。
<br>
<br>　　<span style="font-size:10.5pt;color:'004060'">注①索隐谓意疑梁刺之。
<br>
<br>　　注②正义姓轩丘，名豹也。</span>
<br>
<br>　　上怒稍解，因上书请朝。既至关，茅兰①说王，使乘布车，②从两骑入，匿于长公
主园。汉使使迎王，王已入关，车骑尽居外，不知王处。太后泣曰：“帝杀吾子！”景
帝忧恐。于是梁王伏斧质于阙下，谢罪，然后太后、景帝大喜，相泣，复如故。悉召王
从官入关。然景帝益疏王，不同车辇矣。
<br>
<br>　　<span style="font-size:10.5pt;color:'004060'">注①集解汉书音义曰：“茅兰，孝王臣。”
<br>
<br>　　注②集解张晏曰：“布车，降服，自比丧人。”</span>
<br>
<br>　　三十五年冬，复朝。上疏欲留，上弗许。归国，意忽忽不乐。北猎良山，①有献牛，
足出背上，②孝王恶之。六月中，病热，六日卒，谥曰孝王。③
<br>
<br>　　<span style="font-size:10.5pt;color:'004060'">注①索隐汉书作“梁山”。述征记云“良山际清水”。今寿张县南有良山，服虔云
是此山也。正义括地志云“梁山在郓州寿张县南三十五里”，□猎处也。
<br>
<br>　　注②索隐张晏云：“足当处下，所以辅身也；今出背上，象孝王背朝以干上也。北者，阴也。又在梁山，明为梁也。牛者，丑之畜，冲在六月。北方数六，故六月六日薨也。”
<br>
<br>　　注③索隐述征记：“砀有梁孝王之。”</span>
<br>
<br>　　孝王慈孝，每闻太后病，口不能食，居不安寝，常欲留长安侍太后。太后亦爱之。
及闻梁王薨，窦太后哭极哀，不食，曰：“帝果杀吾子！”景帝哀惧，不知所为。与长
公主计之，乃分梁为五国，①尽立孝王男五人为王，女五人皆食汤沐邑。于是奏之太后，
太后乃说，为帝加壹餐。
<br>
<br>　　<span style="font-size:10.5pt;color:'004060'">注①索隐长子买，梁共王。子明，济川王。子彭离，济东王。子定，山阳王。</span>
<br>
<br>　　子不识，济阴王。
<br>
<br>　　梁孝王长子买为梁王，是为共王；子明为济川王；子彭离为济东王；子定为山阳王；
<br>
<br>　　子不识为济阴王。
<br>
<br>　　孝王未死时，财以巨万计，不可胜数。及死，藏府余黄金尚四十余万斤，他财物称
是。
<br>
<br>　　梁共王三年，景帝崩。共王立七年卒，子襄立，是为平王。
<br>
<br>　　梁平王襄①十四年，母曰陈太后。共王母曰李太后。李太后，亲平王之大母也。而
平王之后姓任，曰任王后。任王后甚有宠于平王襄。初，孝王在时，有樽，②直千金。
孝王诫后世，善保樽，无得以与人。任王后闻而欲得樽。平王大母李太后曰：“先
王有命，无得以樽与人。他物虽百巨万，犹自恣也。”任王后绝欲得之。平王襄直使
人开府取樽，赐任王后。李太后大怒，汉使者来，欲自言，平王襄及任王后遮止，闭
门，李太后与争门，措指，③遂不得见汉使者。李太后亦私与食官长及郎中尹霸等士通
乱，④而王与任王后以此使人风止李太后，李太后内有淫行，亦已。后病薨。病时，任
后未尝请病；薨，又不持丧。
<br>
<br>　　<span style="font-size:10.5pt;color:'004060'">注①索隐汉书作“让”。
<br>
<br>　　注②集解郑德曰：“上盖刻为云雷象。”索隐应劭曰：“诗云‘酌彼金’。者，
画云雷之象以金饰之。”
<br>
<br>　　注③集解晋灼曰：“许慎云‘措，置’。字借以为笮。”索隐措音迮，侧格反。汉书王陵传“迫迮前队”，皆作此字。说文云“笮，迫也”。谓为门扇所笮。
<br>
<br>　　注④正义张先生旧本有“士”字，先生疑是衍字，又不敢除，故以朱大点其字中心。
今按：食官长及郎中尹霸等是士人，太后与通乱，其义亦通矣。</span>
<br>
<br>　　元朔中，睢阳人类犴反者，①人有辱其父，而与淮阳太守客出同车。太守客出下车，
类犴反杀其仇于车上而去。淮阳太守怒，以让梁二千石。二千石以下求反甚急，执反亲
戚。反知国阴事，乃上变事，具告知王与大母争樽状。时丞相以下见知之，欲以伤梁长
吏，其书闻天子。天子下吏验问，有之。公卿请废襄为庶人。天子曰：“李太后有淫行，
而梁王襄无良师傅，故陷不义。”乃削梁八城，枭任王后首于市。梁余尚有十城。襄立
三十九年卒，谥为平王。子无伤立为梁王也。
<br>
<br>　　<span style="font-size:10.5pt;color:'004060'">注①索隐韦昭云“犴音岸”。按：类犴反，人姓名也。反字或作“友”。</span>
<br>
<br>　　济川王明者，梁孝王子，以桓邑侯①孝景中六年为济川王。七岁，坐射杀其中尉，
汉有司请诛，天子弗忍诛，废明为庶人。迁房陵，地入于汉为郡。
<br>
<br>　　<span style="font-size:10.5pt;color:'004060'">注①索隐地理志桓邑阙。</span>
<br>
<br>　　济东王彭离者，梁孝王子，以孝景中六年为济东王。二十九年，彭离骄悍，无人君
礼，昏暮私与其奴、亡命少年数十人行剽杀人，取财物以为好。①所杀发觉者百余人，
国皆知之，莫敢夜行。所杀者子上书言。汉有司请诛，上不忍，废以为庶人，迁上庸，
地入于汉，为大河郡。
<br>
<br>　　<span style="font-size:10.5pt;color:'004060'">注①集解如淳曰：“以是为好喜之事。”</span>
<br>
<br>　　山阳哀王定者，梁孝王子，以孝景中六年为山阳王。九年卒，无子，国除，地入于
汉，为山阳郡。
<br>
<br>　　济阴哀王不识者，梁孝王子，以孝景中六年为济阴王。一岁卒，无子，国除，地入
于汉，为济阴郡。
<br>
<br>　　太史公曰：梁孝王虽以亲爱之故，王膏腴之地，然会汉家隆盛，百姓殷富，故能植
其财货，广宫室，车服拟于天子。然亦僭矣。
<br>
<br>　　褚先生曰：臣为郎时，闻之于宫殿中老郎吏好事者称道之也。窃以为令梁孝王怨望，
欲为不善者，事从中生。今太后，女主也，以爱少子故，欲令梁王为太子。大臣不时正
言其不可状，阿意治小，私说意以受赏赐，非忠臣也。齐如魏其侯窦婴之正言也，①何
以有后祸？景帝与王燕见，侍太后饮，景帝曰：“千秋万岁之后传王。”
<br>
<br>　　太后喜说。窦婴在前，据地言曰：“汉法之约，传子适孙，今帝何以得传弟，擅乱
高帝约乎！”于是景帝默然无声。太后意不说。
<br>
<br>　　<span style="font-size:10.5pt;color:'004060'">注①索隐窦婴、袁盎皆言如周家立子，不合立弟。</span>
<br>
<br>　　故成王与小弱弟立树下，取一桐叶以与之，曰：“吾用封汝。”周公闻之，进见曰：
“天王封弟，甚善。”成王曰：“吾直与戏耳。”周公曰：“人主无过举，不当有戏言，
言之必行之。”于是乃封小弟以应县。①是后成王没齿不敢有戏言，言必行之。孝经曰：
“非法不言，非道不行。”此圣人之法言也。今主上不宜出好言于梁王。梁王上有太后
之重，骄蹇日久，数闻景帝好言，千秋万世之后传王，而实不行。
<br>
<br>　　<span style="font-size:10.5pt;color:'004060'">注①索隐此说与晋系家不同，事与封叔虞同，彼云封唐，此云封应，应亦成王之弟，
或别有所见，故不同。正义括地志云：“故应城，故应乡也，在汝州鲁山县东四十里。”
吕氏春秋云“成王戏削桐叶为圭，以封叔虞”，非应侯也。又汲古文云殷时已有应国，
非成王所造也。</span>
<br>
<br>　　又诸侯王朝见天子，汉法凡当四见耳。始到，入小见；到正月朔旦，奉皮荐璧玉贺
正月，法见；后三日，为王置酒，赐金钱财物；后二日，复入小见，辞去。
<br>
<br>　　凡留长安不过二十日。小见者，燕见于禁门内，饮于省中，非士人所得入也。
<br>
<br>　　今梁王西朝，因留，且半岁。入与人主同辇，出与同车。示风以大言而实不与，令
出怨言，谋畔逆，乃随而忧之，不亦远乎！非大贤人，不知退让。今汉之仪法，朝见贺
正月者，常一王与四侯俱朝见，十余岁一至。今梁王常比年入朝见，久留。鄙语曰“骄
子不孝”，非恶言也。故诸侯王当为置良师傅，相忠言之士，如汲黯、韩长孺等，敢直
言极谏，安得有患害！
<br>
<br>　　盖闻梁王西入朝，谒窦太后，燕见，与景帝俱侍坐于太后前，语言私说。太后谓帝
曰：“吾闻殷道亲亲，周道尊尊，①其义一也。安车大驾，用梁孝王为寄。”
<br>
<br>　　景帝跪席举身曰：“诺。”罢酒出，帝召袁盎诸大臣通经术者曰：“太后言如是，
何谓也？”皆对曰：“太后意欲立梁王为帝太子。”帝问其状，袁盎等曰：“殷道亲亲
者，立弟。周道尊尊者，立子。殷道质，质者法天，亲其所亲，故立弟。
<br>
<br>　　周道文，文者法地，尊者敬也，敬其本始，故立长子。周道，太子死，立适孙。
<br>
<br>　　殷道。太子死，立其弟。”帝曰：“于公何如？”皆对曰：“方今汉家法周，周道
不得立弟，当立子。故春秋所以非宋宣公。宋宣公死，不立子而与弟。弟受国死，复反
之与兄之子。弟之子争之，以为我当代父后，即刺杀兄子。以故国乱，祸不绝。故春秋
曰‘君子大居正，宋之祸宣公为之’。臣请见太后白之。”
<br>
<br>　　袁盎等入见太后：“太后言欲立梁王，梁王即终，欲谁立？”太后曰：“吾复立帝
子。”袁盎等以宋宣公不立正，生祸，祸乱后五世不绝，小不忍害大义状报太后。太后
乃解说，即使梁王归就国。而梁王闻其义出于袁盎诸大臣所，怨望，使人来杀袁盎。袁
盎顾之曰：“我所谓袁将军者也，公得毋误乎？”刺者曰：“是矣！”刺之，置其剑，
剑着身。视其剑，新治。问长安中削厉工，工曰：“梁郎某子②来治此剑。”以此知而
发觉之，发使者捕逐之。独梁王所欲杀大臣十余人，文吏穷本之，谋反端颇见。太后不
食，日夜泣不止。景帝甚忧之，问公卿大臣，大臣以为遣经术吏往治之，乃可解。于是
遣田叔、吕季主往治之。此二人皆通经术，知大礼。来还，至霸昌厩，③取火悉烧梁之
反辞，但空手来对景帝。景帝曰：“何如？”对曰：“言梁王不知也。造为之者，独其
幸臣羊胜、公孙诡之属为之耳。谨以伏诛死，梁王无恙也。”景帝喜说，曰：“急趋谒
太后。”
<br>
<br>　　太后闻之，立起坐餐，气平复。故曰，不通经术知古今之大礼，不可以为三公及左
右近臣。少见之人，如从管中窥天也。
<br>
<br>　　<span style="font-size:10.5pt;color:'004060'">注①索隐殷人尚质，亲亲，谓亲其弟而授之。周人尚文，尊尊，谓尊祖之正体。故
立其子，尊其祖也。
<br>
<br>　　注②索隐谓梁国之郎，是孝王官属。某子，史失其姓名也。
<br>
<br>　　注③正义括地志云：“汉霸昌厩在雍州万年县东北三十八里。”</span>
<br>
<br>　　【索隐述赞】文帝少子，徙封于梁。太后钟爱，广筑睢阳。旌旗警跸，势拟天王。
功I吴楚，计丑孙羊。窦婴正议，袁盎劫伤。汉穷梁狱，冠盖相望。祸成骄子，致此猖
狂。虽分五国，卒亦不昌。

</span></td>
  </tr>
<tr><td align=center><a href="index.htm"><span style="font-size:12pt; color: #2895C3; letter-spacing: 1px; line-height: 25px;">返&nbsp;&nbsp;回</span></a>&nbsp;&nbsp;&nbsp;&nbsp;<a href="059.htm"><span style="font-size:12pt; color: #2895C3; letter-spacing: 1px; line-height: 25px;">下一页</span></a></td></tr>
</table>
</center></div>
<div align="center"><center>
<table border=0 width=100% cellspacing=0 cellpadding=0>

<tr>
 <td  align='center'style="font-size: 11.5pt"><hr width="85%" size="1" 
 color="#CBE2EC"><a href="http://www.my285.com/">梦远书城(<font face="华文新魏">my285.com</font>)</a></td></tr></table>
</center></div>
<div align="center">
<script src="http://www.my285.com/41tf/gdx.js"></script>
<script src="http://www.my285.com/41tf/wd.js"></script></div>


<center><script src="../../41tf/WB.js"></script></center>
<script src="../../41tf/wdp.js"></script>
<script src="../../41tf/wdt.js"></script>
<div style='display:"none"'><script src="../../41tf/tj.js"></script></div>

</body>

<!-- Mirrored from www.my285.com/shishu/shiji/058.htm by HTTrack Website Copier/3.x [XR&CO'2007], Thu, 21 Mar 2013 03:59:46 GMT -->
</html>
