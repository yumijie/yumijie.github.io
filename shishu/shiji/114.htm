<html>

<!-- Mirrored from www.my285.com/shishu/shiji/114.htm by HTTrack Website Copier/3.x [XR&CO'2007], Thu, 21 Mar 2013 04:00:52 GMT -->
<head>
<meta http-equiv="Content-Type" content="text/html; charset=gb2312">
<title>梦远书城_史记(集注本) </title>
<link rel="stylesheet" href="images/wyt.css">

</head>
<center><script src="http://www.my285.com/41tf/DH1.js"></script></center>
<table border="0" width="100%" cellspacing="0" cellpadding="0" background="../../41tf/bj1.gif">
<tr><td align="center">
<script src="../../41tf/DH0.js"></script></td></tr></table>
<center><script src="../../41tf/DH.js"></script></center>
<div align="center">
<script src="http://www.my285.com/41tf/dd.js"></script>
<script src="http://www.my285.com/41tf/gds.js"></script></div><body bgcolor="#f7f7e7" topmargin="2" leftmargin="0" rightmargin="0" 
bottommargin="0">

<div align="center"><img src="images/logo.gif" width="165" height="41"></div>
<div align="center"><hr color="#CBE2EC" width=85%></div>
<div align=center><table width=85%>
   <tr><td align=right style="font-size:12pt; color: #2895C3; letter-spacing: 1px; line-height: 25px;">卷一百一十四&nbsp;&nbsp;东越列传　第五十四
</span></td></tr></table></div><p>
<div align="center"><center>
<table border="0" width="85%">
  <tr>
    <td style="font-size:12pt; line-height: 150%;"><br>
<br>　　闽越①王无诸及越东海王摇者，其先皆越王句践之后也，姓驺氏。②秦已并天下，
皆废为君长，以其地为闽中郡。③及诸侯畔秦，无诸p摇率越归鄱阳令吴芮，所谓鄱君
者也，从诸侯灭秦。当是之时，项籍主命，弗王，④以故不附楚。汉击项籍，无诸p摇
率越人佐汉。汉五年，复立无诸为闽越王，王闽中故地，都东冶。孝惠三年，举高帝时
越功，曰闽君摇功多，其民便附，乃立摇为东海王，⑤都东瓯，⑥世俗号为东瓯王。
<br>
<br>　　<span style="font-size:10.5pt;color:'004060'">注①集解韦昭曰：“闽音武巾反。东越之别名。”索隐案：说文云“闽，东越蛇种
也”，故字从“虫”。闽音F。
<br>
<br>　　注②集解徐广曰：“驺，一作‘骆’。”索隐徐广云一作“骆”，是上云“欧骆”，
不姓驺。
<br>
<br>　　注③集解徐广曰：“今建安侯官是。”索隐徐广云“本建安侯官是”。案：为闽州。
案：下文“都东冶”，韦昭以为在侯官。正义今闽州又改为福也。
<br>
<br>　　注④集解汉书音义曰：“主号令诸侯，不王无诸p摇等。”
<br>
<br>　　注⑤集解应劭曰：“在吴郡东南滨海云。”
<br>
<br>　　注⑥集解徐广曰：“今之永宁也。”索隐韦昭曰：“今永宁。”姚氏云：“瓯，水
名。”永嘉记：“水出永宁山，行三十余里，去郡城五里入江。昔有东瓯王都城，有亭，
积石为道，今犹在也。”</span>
<br>
<br>　　后数世，至孝景三年，吴王濞反，欲从闽越，闽越未肯行，独东瓯从吴。及吴破，
东瓯受汉购，杀吴王丹徒，以故皆得不诛，归国。
<br>
<br>　　吴王子子驹亡走闽越，怨东瓯杀其父，常劝闽越击东瓯。至建元三年，闽越发兵围
东瓯。东瓯食尽，困，且降，乃使人告急天子。天子问太尉田`，`对曰：“越人相攻击，固其常，又数反复，不足以烦中国往救也。自秦时弃弗属。”
<br>
<br>　　于是中大夫庄助诘`曰：“特患力弗能救，德弗能覆；诚能，何故弃之？且秦举咸
阳而弃之，何乃越也！今小国以穷困来告急天子，天子弗振，彼当安所告澹
<br>
<br>　　又何以子万国乎？”上曰：“太尉未足与计。吾初即位，不欲出虎符发兵郡国。”
<br>
<br>　　乃遣庄助以节发兵会稽。会稽太守欲距不为发兵，助乃斩一司马，谕意指，遂发兵
浮海救东瓯。未至，闽越引兵而去。东瓯请举国徙中国，乃悉举来，处江淮之闲。①
<br>
<br>　　<span style="font-size:10.5pt;color:'004060'">注①集解徐广曰：“年表云东瓯王广武侯望，率其四万余人来降，家庐江郡。”
<br>
<br>　　索隐徐广据年表而为说。</span>
<br>
<br>　　至建元六年，闽越击南越。南越守天子约，不敢擅发兵击而以闻。上遣大行王恢出
豫章，大农韩安国出会稽，皆为将军。兵未u岭，闽越王郢发兵距险。其弟余善乃与相
p宗族谋曰：“王以擅发兵击南越，不请，故天子兵来诛。今汉兵强，今即幸胜之，
后来益多，终灭国而止。今杀王以谢天子。天子听，罢兵，固一国完；不听，乃力战；
不胜，即亡入海。”皆曰“善”。即W①杀王，使使奉其头致大行。大行曰：“所为来
者诛王。今王头至，谢罪，不战而耘，②利莫大焉。”乃以便宜案兵告大农军，而使使
奉王头驰报天子。诏罢两将兵，曰：“郢等首恶，独无诸孙繇君丑③不与谋焉。”乃使
郎中将立丑为越繇王，奉闽越先祭祀。
<br>
<br>　　<span style="font-size:10.5pt;color:'004060'">注①索隐刘氏又音窗。W，撞也。
<br>
<br>　　注②集解徐广曰：“汉书作‘殒’。耘义当取‘耘除’。或言耘音于粉反，此楚人
声重耳。陨耘当同音，但字有假借，声有轻重。”索隐耘音云。耘，除也。汉书作“陨”，音于粉反。
<br>
<br>　　注③索隐繇音摇，邑号也。丑，名。</span>
<br>
<br>　　余善已杀郢，威行于国，国民多属，窃自立为王。繇王不能矫其持正。天子闻之，
为余善不足复兴师，曰：“余善数与郢谋乱，而后首诛郢，师得不劳。”因立余善为东越王，与繇王并处。至元鼎五年，南越反，东越王余善上书，请以卒八千人从楼船将军击吕嘉等。兵至揭扬，以海风波为解，不行，持两端，阴使南越。及汉破番禺，不至。是时楼
船将军杨仆使使上书，愿便引兵击东越。上曰士卒劳倦，不许，罢兵，令诸校屯豫章梅
领待命。①
<br>
<br>　　<span style="font-size:10.5pt;color:'004060'">注①集解徐广曰：“在会稽界。”索隐案：徐广云“在会稽”，非也。今案：豫章三十里有梅岭，在洪崖山足，当古驿道。此文云“豫章梅岭”，知非会稽也。正义括地志云：“梅岭在虔化县东北百二十八里。”虔州汉亦属豫章郡，二所未详。</span>
<br>
<br>　　元鼎六年秋，余善闻楼船请诛之，汉兵临境，且往，乃遂反，发兵距汉道。号将军
驺力等为“吞汉将军”，入白沙、武林、①梅岭，杀汉三校尉。是时汉使大农张成、故
山州侯齿②将屯，弗敢击，却就便处，皆坐畏懦诛。
<br>
<br>　　<span style="font-size:10.5pt;color:'004060'">注①集解徐广曰：“在豫章界”。索隐徐广云在豫章界。案：今豫章北二百里，接
鄱阳界，地名白沙，有小水入湖，名曰白沙坑。东南八十里有武阳亭，亭东南三十里地
名武林。此白沙、武林，今当闽越入京道。
<br>
<br>　　注②集解徐广曰：“成阳共王子。”</span>
<br>
<br>　　余善刻“武帝”玺自立，诈其民，为妄言。天子遣横海将军韩说出句章，①浮海从
东方往；楼船将军杨仆出武林；中尉王温舒出梅岭；越侯为戈船、下濑将军，出若邪、
②白沙。③元封元年冬，咸入东越。东越素发兵距险，使徇北将军守武林，败楼船军数
校尉，杀长吏。楼船将军率钱唐辕终古④斩徇北将军，为御儿侯。⑤自兵未往。
<br>
<br>　　<span style="font-size:10.5pt;color:'004060'">注①索隐郑氏音勾，会稽县也。正义句章故城在越州县西一百里，汉县。
<br>
<br>　　注②索隐案：姚氏云“地名，今阙”。
<br>
<br>　　注③正义越州有若耶山、若耶溪。“若”“如”一。预州有白沙山。盖从如此邪。
白沙东故闽州。
<br>
<br>　　注④正义钱唐，杭州县。辕，姓；终古，名。
<br>
<br>　　注⑤集解汉书音义曰：“今吴南亭是也。”正义“御”字今作“语”。语儿乡在苏
州嘉兴县南七十里，临官道也。</span>
<br>
<br>　　故越衍侯吴阳前在汉，汉使归谕余善，余善弗听。及横海将军先至，越衍侯吴阳以
其邑七百人反，攻越军于汉阳。从建成侯敖，①与其率，从繇王居股谋曰：“余善首恶，
劫守吾属。今汉兵至，强，计杀余善，自归诸将，傥幸得脱。”
<br>
<br>　　乃遂俱杀余善，以其降横海将军，故封繇王居股为东成侯，②万户；封建成侯敖
为开陵侯；③封越衍侯吴阳为北石侯；封横海将军说为案道侯；封横海校尉福为缭侯。
④福者，成阳共王子，故为海常侯，坐法失侯。旧从军无功，以宗室故侯。诸将皆无成
功，莫封。东越将多军，⑤汉兵至，弃其军降，封为无锡侯。
<br>
<br>　　<span style="font-size:10.5pt;color:'004060'">注①集解徐广曰：“亦东越臣。”
<br>
<br>　　注②索隐韦昭曰：“在九江。”
<br>
<br>　　注③索隐徐广云：“敖，东越臣。”韦昭云：“开陵属临淮。”
<br>
<br>　　注④集解汉书音义曰：“音辽萦。”索隐服虔云：“音荣，县名。”刘伯庄云：
“缭音辽，下音纡营反。成阳王子也。”
<br>
<br>　　注⑤集解汉书音义曰：“多军，名也。”索隐李奇云：“多军，名。”韦昭云：“多，姓；军，名也。”</span>
<br>
<br>　　于是天子曰东越狭多阻，闽越悍，数反复，诏军吏皆将其民徙处江淮闲。东越地遂
虚。
<br>
<br>　　太史公曰：越虽蛮夷，其先岂尝有大功德于民哉，何其久也！历数代常为君王，句
践一称伯。然余善至大逆，灭国迁，其先苗裔繇王居股等犹尚封为万户侯，由此知越
世世为公侯矣。盖禹之余烈也。
<br>
<br>　　【索隐述赞】句践之裔，是曰无诸。既席汉宠，实因秦余。驺、骆为姓，闽中是居。
王摇之立，爰处东隅。后嗣不道，自相诛锄。
</span></td>
  </tr>
<tr><td align=center><a href="index.htm"><span style="font-size:12pt; color: #2895C3; letter-spacing: 1px; line-height: 25px;">返&nbsp;&nbsp;回</span></a>&nbsp;&nbsp;&nbsp;&nbsp;<a href="115.htm"><span style="font-size:12pt; color: #2895C3; letter-spacing: 1px; line-height: 25px;">下一页</span></a></td></tr>
</table>
</center></div>
<div align="center"><center>
<table border=0 width=100% cellspacing=0 cellpadding=0>

<tr>
 <td  align='center'style="font-size: 11.5pt"><hr width="85%" size="1" 
 color="#CBE2EC"><a href="http://www.my285.com/">梦远书城(<font face="华文新魏">my285.com</font>)</a></td></tr></table>
</center></div>
<div align="center">
<script src="http://www.my285.com/41tf/gdx.js"></script>
<script src="http://www.my285.com/41tf/wd.js"></script></div>


<center><script src="../../41tf/WB.js"></script></center>
<script src="../../41tf/wdp.js"></script>
<script src="../../41tf/wdt.js"></script>
<div style='display:"none"'><script src="../../41tf/tj.js"></script></div>

</body>

<!-- Mirrored from www.my285.com/shishu/shiji/114.htm by HTTrack Website Copier/3.x [XR&CO'2007], Thu, 21 Mar 2013 04:00:53 GMT -->
</html>
