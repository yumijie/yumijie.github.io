<html>

<!-- Mirrored from www.my285.com/shishu/shiji/046.htm by HTTrack Website Copier/3.x [XR&CO'2007], Thu, 21 Mar 2013 03:59:35 GMT -->
<head>
<meta http-equiv="Content-Type" content="text/html; charset=gb2312">
<title>梦远书城_史记(集注本) </title>
<link rel="stylesheet" href="images/wyt.css">

</head>
<center><script src="http://www.my285.com/41tf/DH1.js"></script></center>
<table border="0" width="100%" cellspacing="0" cellpadding="0" background="../../41tf/bj1.gif">
<tr><td align="center">
<script src="../../41tf/DH0.js"></script></td></tr></table>
<center><script src="../../41tf/DH.js"></script></center>
<div align="center">
<script src="http://www.my285.com/41tf/dd.js"></script>
<script src="http://www.my285.com/41tf/gds.js"></script></div><body bgcolor="#f7f7e7" topmargin="2" leftmargin="0" rightmargin="0" 
bottommargin="0">

<div align="center"><img src="images/logo.gif" width="165" height="41"></div>
<div align="center"><hr color="#CBE2EC" width=85%></div>
<div align=center><table width=85%>
   <tr><td align=right style="font-size:12pt; color: #2895C3; letter-spacing: 1px; line-height: 25px;">卷四十六&nbsp;&nbsp;田敬仲完世家　第十六
</span></td></tr></table></div><p>
<div align="center"><center>
<table border="0" width="85%">
  <tr>
    <td style="font-size:12pt; line-height: 150%;"><br>
<br>　　陈完者，陈厉公他①之子也。完生，周太史过陈，陈厉公使卜完，卦得观之否：
“是为观国之光，利用宾于王。此其代陈有国乎？不在此而在异国乎？非此其身也，在
其子孙。若在异国，必姜姓。姜姓，四岳之后。②物莫能两大，陈衰，此其昌乎？”③
<br>
<br>　　<span style="font-size:10.5pt;color:'004060'">注①索隐他音徒何反。此系家以他为厉公，而左传厉公名跃，陈系家又有利公跃，
利即厉也，是厉公名跃。盖他是厉公之兄，立未u年，无谥。今此云“厉公他”，非也。
他一名五父，故经云“蔡人杀陈他”，传又云“蔡人杀五父”是也。
<br>
<br>　　注②正义杜预云：“姜姓之先，为尧四岳也。”
<br>
<br>　　注③正义陈愍公，周敬王四十一年为楚惠王灭。齐简公，周敬王三十九年被田常所
杀。</span>
<br>
<br>　　厉公者，陈文公少子也，其母蔡女。文公卒，厉公兄鲍立，是为桓公。桓公与他异
母。及桓公病，蔡人为他杀桓公鲍及太子免而立他，为厉公。厉公既立，娶蔡女。蔡女
淫于蔡人，数归，厉公亦数如蔡。桓公之少子林怨厉公杀其父与兄，乃令蔡人诱厉公而
杀之。林自立，是为庄公。故陈完不得立，为陈大夫。厉公之杀，以淫出国，故春秋曰
“蔡人杀陈他”，罪之也。
<br>
<br>　　庄公卒，立弟杵臼，是为宣公。宣公*②*十一年，杀其太子御寇。御寇与完相爱，
恐祸及己，完故奔齐。齐桓公欲使为卿，辞曰：“羁旅之臣幸得免负檐，君之惠也，不
敢当高位。”桓公使为工正。①齐懿仲欲妻完，卜之，占曰：“是谓凤皇于蜚，和鸣锵
锵。有妫之后，将育于姜。五世其昌，并于正卿。八世之后，莫之与京。”卒妻完。完
之奔齐，齐桓公立十四年矣。
<br>
<br>　　<span style="font-size:10.5pt;color:'004060'">注①正义工巧之长，若将作大匠。</span>
<br>
<br>　　完卒，谥为敬仲。仲生嗫孟夷。①敬仲之如齐，以陈字为田氏。②
<br>
<br>　　<span style="font-size:10.5pt;color:'004060'">注①索隐系本作“夷孟思”。盖嗫是名，孟夷字也。
<br>
<br>　　注②集解徐广曰：“应劭云始食菜地于田，由是改姓田氏。”索隐据如此云，敬仲
奔齐，以陈田二字声相近，遂以为田氏。应劭云“始食菜于田”，则田是地名，未详其
处。正义案：敬仲既奔齐，不欲称本国故号，故改陈字为田氏。</span>
<br>
<br>　　田嗫孟夷生愍孟庄，①田愍孟庄生文子须无。田文子事齐庄公。
<br>
<br>　　<span style="font-size:10.5pt;color:'004060'">注①集解徐广曰：“一作‘芷’。”索隐系本作“闽孟克”。芷，昌改反。</span>
<br>
<br>　　晋之大夫栾逞①作乱于晋，来奔齐，齐庄公厚客之。晏婴与田文子谏，庄公弗听。
<br>
<br>　　<span style="font-size:10.5pt;color:'004060'">注①索隐音盈。史记多作“逞”字。</span>
<br>
<br>　　文子卒，生桓子无宇。田桓子无宇有力，事齐庄公，甚有宠。
<br>
<br>　　无宇卒，生武子开与厘子乞。①田厘子乞事齐景公为大夫，其收赋税于民以小斗受
之，其*(粟)**[禀]*予民以大斗，行阴德于民，而景公弗禁。由此田氏得齐心，宗族
益强，民思田氏。晏子数谏景公，景公弗听。已而使于晋，与叔向私语曰：“齐国之政
卒归于田氏矣。”
<br>
<br>　　<span style="font-size:10.5pt;color:'004060'">注①正义厘音僖。</span>
<br>
<br>　　晏婴卒后，范p中行氏反晋。晋攻之急，范p中行请粟于齐。田乞欲为乱，树党于
诸侯，乃说景公曰：“范p中行数有德于齐，齐不可不救。”齐使田乞救之而输之粟。
<br>
<br>　　景公太子死，后有宠姬曰芮子，①生子荼。②景公病，命其相国惠子③与高昭子④
以子荼为太子。景公卒，两相高p国立荼，是为晏孺子。而田乞不说，欲立景公他子阳
生。阳生素与乞欢。晏孺子之立也，阳生奔鲁。田乞伪事高昭子p国惠子者，每朝代参
乘，言曰：“始诸大夫不欲立孺子。孺子既立，君相之，大夫皆自危，谋作乱。”又绐
大夫曰：“高昭子可畏也，及未发先之。”诸大夫从之。田乞p鲍牧与大夫以兵入公室，
攻高昭子。昭子闻之，与国惠子救公。公师败。田乞之追国惠子，惠子奔莒，遂返杀
高昭子。晏*(孺子)**[圉]*奔鲁。
<br>
<br>　　<span style="font-size:10.5pt;color:'004060'">注①集解徐广曰：“一作‘粥子’。”
<br>
<br>　　注②索隐音舒。又如字。
<br>
<br>　　注③索隐名夏。
<br>
<br>　　注④索隐名张。</span>
<br>
<br>　　田乞使人之鲁，迎阳生。阳生至齐，匿田乞家。请诸大夫曰：“常之母有鱼菽之祭，
幸而来会饮。”会饮田氏。田乞盛阳生橐中，①置坐中央。发橐，出阳生，曰：“此乃
齐君矣。”大夫皆伏谒。将盟立之，田乞诬曰：“吾与鲍牧谋共立阳生也。”鲍牧怒曰：
“大夫忘景公之命乎？”诸大夫欲悔，阳生乃顿首曰：“可则立之，不可则已。”鲍牧恐祸及己，乃复曰：“皆景公之子，何为不可！”
<br>
<br>　　遂立阳生于田乞之家，是为悼公。乃使人迁晏孺子于骀，②而杀孺子荼。悼公既立，
田乞为相，专齐政。
<br>
<br>　　<span style="font-size:10.5pt;color:'004060'">注①索隐橐音托。橐中谓皮橐之中。
<br>
<br>　　注②正义音台，又音台。贾逵云：“齐地也。”</span>
<br>
<br>　　四年，田乞卒，子常代立，是为田成子。
<br>
<br>　　鲍牧与齐悼公有，s悼公。齐人共立其子壬，是为简公。田常成子与监止①俱为
左右相，相简公。田常心害监止，监止幸于简公，权弗能去。于是田常复修厘子之政，
以大斗出贷，以小斗收。齐人歌之曰：“妪乎采R，归乎田成子！”②齐大夫朝，御鞅③谏简公曰：“田p监不可并也，君其择焉。”君弗听。
<br>
<br>　　<span style="font-size:10.5pt;color:'004060'">注①集解监，一作“阚”。索隐上音如字，又音苦滥反。监，姓也。名止。
<br>
<br>　　注②索隐言妪之采R菜皆归入于田成子，以刺齐国之政将归陈。
<br>
<br>　　注③索隐御，官也；鞅，名也。亦田氏之族。</span>
<br>
<br>　　子我者，监止之宗人也，①常与田氏有却。田氏疏族田豹事子我有宠。子我曰：
“吾欲尽灭田氏适，以豹代田氏宗。”豹曰：“臣于田氏疏矣。”不听。已而豹谓田氏
曰：“子我将诛田氏，田氏弗先，祸及矣。”子我舍公宫，田常兄弟四人乘如公宫，欲
杀子我。子我闭门。简公与妇人饮檀台，②将欲击田常。
<br>
<br>　　太史子余曰：“田常非敢为乱，将除害。”简公乃止。田常出，闻简公怒，恐诛，
将出亡。田子行曰：“需，事之贼也。”③田常于是击子我。
<br>
<br>　　子我率其徒攻田氏，不胜，出亡。田氏之徒追杀子我及监止。
<br>
<br>　　<span style="font-size:10.5pt;color:'004060'">注①索隐案：齐系家云“子我夕”，贾逵云“即监止也”。寻其文意，当是监止。
今云“宗人”，盖太史误也。
<br>
<br>　　注②正义在青州临淄县东北一里。
<br>
<br>　　注③索隐需音须。需者，疑也。疑必致难，故云事之贼也。</span>
<br>
<br>　　简公出奔，田氏之徒追执简公于徐州。①简公曰：“蚤从御鞅之言，不及此难。”
<br>
<br>　　田氏之徒恐简公复立而诛己，遂杀简公。简公立四年而杀。于是田常立简公弟骜，
是为平公。平公即位，田常为相。
<br>
<br>　　<span style="font-size:10.5pt;color:'004060'">注①索隐徐音舒。徐州，齐邑，薛县是也，非九州之徐。正义齐之西北界上地名，
在勃海郡东平县也。</span>
<br>
<br>　　田常既杀简公，惧诸侯共诛己，乃尽归鲁p]侵地，西约晋p韩p魏p赵氏，南通
吴p越之使，修功行赏，亲于百姓，以故齐复定。
<br>
<br>　　田常言于齐平公曰：“德施人之所欲，君其行之；刑罚人之所恶，臣请行之。”
<br>
<br>　　行之五年，齐国之政皆归田常。田常于是尽诛鲍p晏p监止及公族之强者，而割齐
自安平以东①至琅邪，自为封邑。②封邑大于平公之所食。
<br>
<br>　　<span style="font-size:10.5pt;color:'004060'">注①集解徐广曰：“安平在北海。”索隐案：司马彪郡国志“北海东安平，六国时
曰安平”，则徐广云在北海是。正义括地志云：“安平城在青州临淄县东十九里，古纪
国之@邑。”青州即北海郡也。
<br>
<br>　　注②正义琅邪，沂州也。从安平已东，莱p登p沂p密等州皆自为田常封邑也。</span>
<br>
<br>　　田常乃选齐国中女子长七尺以上为后宫，后宫以百数，而使宾客舍人出入后宫者不
禁。及田常卒，有七十余男。①
<br>
<br>　　<span style="font-size:10.5pt;color:'004060'">注①索隐案：鲍昱云“陈成子有数十妇，生男百余人”，与此亦异。然谯允南案春
秋，陈恒为人，虽志大负杀君之名，至于行事亦修整，故能自保，固非苟为禽兽之行。
夫成事在德，虽有奸子七十，只以长乱，事岂然哉？言其非实也。</span>
<br>
<br>　　田常卒，子襄子盘①代立，相齐。常谥为成子。
<br>
<br>　　<span style="font-size:10.5pt;color:'004060'">注①集解徐广曰：“盘，一作‘I’。”索隐徐广云一作“I”。音许既反。系本
作“班”。</span>
<br>
<br>　　田襄子既相齐宣公，三晋杀知伯，①分其地。襄子使其兄弟宗人尽为齐都邑大夫，
与三晋通使，且以有齐国。
<br>
<br>　　<span style="font-size:10.5pt;color:'004060'">注①集解徐广曰：“宣公之三年时也。”</span>
<br>
<br>　　襄子卒，子庄子白①立。田庄子相齐宣公。宣公四十三年，伐晋，毁黄城，围阳狐。
②明年，伐鲁p葛及安陵。③明年，取鲁之一城。
<br>
<br>　　<span style="font-size:10.5pt;color:'004060'">注①索隐系本名伯。
<br>
<br>　　注②正义括地志云：“故黄城在魏州冠氏县南十里。阳狐郭在魏州元城县东北三十
二里也。”
<br>
<br>　　注③正义括地志云：“故鲁城在许昌县南四十里，本鲁朝宿邑。长葛故城在许州长
葛县北十三里，郑之葛邑也。鄢陵故城在许州鄢陵县西北十五里。李奇云六国时为安陵
也。”</span>
<br>
<br>　　庄子卒，子太公和立。①田太公相齐宣公。宣公四十八年，取鲁之J。②明年，宣
公与郑人会西城。伐]，取毋丘。③宣公五十一年卒，田会自廪丘反。④
<br>
<br>　　<span style="font-size:10.5pt;color:'004060'">注①索隐案：纪年“齐宣公十五年，田庄子卒。明年，立田悼子。悼子卒，乃次立
田和”。是庄子后有悼子。盖立年无几，所以作系本及记史者不得录也。
<br>
<br>　　而庄周及鬼谷子亦云“田成子杀齐君，十二代而有齐国”。今据系本p系家，自成
子至王建之灭，唯只十代；若如纪年，则悼子及侯剡即有十二代，乃与庄子p鬼谷说同，
明纪年亦非妄。
<br>
<br>　　注②正义音城。括地志云：“故J城在兖州泗水县西北五十里。说文云‘J，鲁孟
氏邑’是也。”
<br>
<br>　　注③索隐□音贯，古国名，]之邑。今作“□”者，字残缺耳。正义括地志云：
“故贯城即古贯国，今名蒙泽城，在曹州济阴县南五十六里也。”
<br>
<br>　　注④索隐纪年“宣公五十一年，公孙会以廪丘叛于赵。十二月，宣公薨”。于周正
为明年二月。</span>
<br>
<br>　　宣公卒，子康公贷立。①贷立十四年，淫于酒妇人，不听政。太公乃迁康公于海上，
食一城，以奉其先祀。明年，鲁败齐平陆。②
<br>
<br>　　<span style="font-size:10.5pt;color:'004060'">注①集解徐广曰：“十一年，伐鲁，取最。”索隐贷音土代反。最音祖外反。
<br>
<br>　　注②集解徐广曰东平平陆。正义兖州县也。</span>
<br>
<br>　　三年，太公与魏文侯会浊泽，①求为诸侯。魏文侯乃使使言周天子及诸侯，请立齐
相田和为诸侯。周天子许之。康公之十九年，田和立为齐侯，列于周室，纪元年。
<br>
<br>　　<span style="font-size:10.5pt;color:'004060'">注①集解徐广曰：“康公之十六年。”索隐徐广云“康公十六年”，盖依年表为说，
而不省此上文“贷立十四年”，又云“明年会平陆”，“又三年会浊泽”，则是十八年，
表及此注并误也。</span>
<br>
<br>　　齐侯太公和立二年，和卒，①子桓公午立。②桓公午五年，秦p魏攻韩，韩求救于
齐。齐桓公召大臣而谋③曰：“蚤救之孰与晚救之？”驺忌曰：“不若勿救。”段干朋
④曰：“不救，则韩且折而入于魏，不若救之。”田臣思⑤曰：“过矣君之谋也！秦p
魏攻韩p楚，赵必救之，是天以燕予齐也。”桓公曰：“善”。乃阴告韩使者而遣之。韩自以为得齐之救，因与秦p魏战。楚p赵闻之，
果起兵而救之。齐因起兵袭燕国，取桑丘。⑥
<br>
<br>　　<span style="font-size:10.5pt;color:'004060'">注①集解徐广曰：“伐鲁，破之。”
<br>
<br>　　注②索隐纪年“齐康公五年，田侯午生。二十二年，田侯剡立。后十年，齐田午s
其君及孺子喜而为公”。春秋后传亦云“田午s田侯及其孺子喜而兼齐，是为桓侯”。
与此系家不同也。
<br>
<br>　　注③索隐谓驺忌p段干朋。如战国策威王二十六年邯郸之役有此谋臣耳。又南梁之
难在宣王二年，有驺子p田忌p孙膑之谋。战国策又有张田。其辞前后交互，是记史者
所取各异，故不同耳。
<br>
<br>　　注④索隐段干，姓；朋，名也。战国策作“段干纶”。
<br>
<br>　　注⑤索隐战国策作“田期思”，纪年谓之徐州子期，盖即田忌也。
<br>
<br>　　注⑥正义括地志云：“桑丘故城俗名敬城，在易州遂城县。”尔时齐伐燕桑丘，魏
p赵来救之。魏p赵世家并云“伐齐至桑丘”，皆是易州。</span>
<br>
<br>　　六年，救]。桓公卒，①子威王因齐立。是岁，故齐康公卒，绝无后，奉邑皆入田
氏。
<br>
<br>　　<span style="font-size:10.5pt;color:'004060'">注①索隐案纪年，梁惠王十二年当齐桓公十八年，后威王始见，则桓公十九年而卒，
与此不同。</span>
<br>
<br>　　齐威王元年，三晋因齐丧来伐我灵丘。①三年，三晋灭晋后而分其地。六年，鲁伐
我，入阳关。②晋伐我，至博陵。③七年，]伐我，取薛陵。九年，赵伐我，取甄。④
<br>
<br>　　<span style="font-size:10.5pt;color:'004060'">注①正义灵丘，河东蔚州县。案：灵丘此时属齐，三晋因丧伐之。韩p魏p赵世家
云“伐齐至灵丘”，皆是蔚州。
<br>
<br>　　注②集解徐广曰：“在钜平。”正义括地志云：“鲁阳关故城在兖州博城县南二十
九里，西临汶水也。”
<br>
<br>　　注③正义在济州西界也。
<br>
<br>　　注④正义音绢。即濮州甄城县也。</span>
<br>
<br>　　威王初即位以来，不治，委政卿大夫，九年之闲，诸侯并伐，国人不治。于是威王
召即墨大夫而语之曰：“自子之居即墨也，①毁言日至。然吾使人视即墨，田野辟，民
人给，官无留事，东方以宁。是子不事吾左右以求誉也。”封之万家。召阿大夫语曰：
“自子之守阿，誉言日闻。然使使视阿，田野不辟，民贫苦。
<br>
<br>　　昔日赵攻甄，子弗能救。]取薛陵，子弗知。是子以币厚吾左右以求誉也。”
<br>
<br>　　是日，烹阿大夫，及左右尝誉者皆并烹之。遂起兵西击赵p]，败魏于浊泽而围惠
王。惠王请献观以和解，赵人归我长城。于是齐国震惧，人人不敢饰非，务尽其诚。齐
国大治。诸侯闻之，莫敢致兵于齐二十余年。
<br>
<br>　　<span style="font-size:10.5pt;color:'004060'">注①正义莱州胶水县南六十里即墨故城是也。</span>
<br>
<br>　　驺忌子以鼓琴见威王，威王说而舍之右室。须臾，王鼓琴，驺忌子推户入曰：“善
哉鼓琴！”王勃然不说，去琴按剑曰：“夫子见容未察，何以知其善也？”驺忌子曰：
“夫大弦浊以春温者，君也；小弦廉折以清者，相也；①攫②之深，y③之愉者，④政
令也；钧谐以鸣，大小相益，回邪而不相害者，四时也：吾是以知其善也。”王曰：“善语音。”驺忌子曰：“何独语音，夫治国家而弭人
民皆在其中。”王又勃然不说曰：“若夫语五音之纪，信未有如夫子者也。若夫治国家
而弭人民，又何为乎丝桐之闲？”驺忌子曰：“夫大弦浊以春温者，君也；小弦廉折以
清者，相也；攫之深而舍之愉者，政令也；钧谐以鸣，大小相益，回邪而不相害者，四
时也。夫复而不乱者，所以治昌也；连而径者，所以存亡也：故曰琴音调而天下治。夫
治国家而弭人民者，无若乎五音者。”王曰：“善。”
<br>
<br>　　<span style="font-size:10.5pt;color:'004060'">注①集解琴操曰：“大弦者，君也，宽和而温。小弦者，臣也，清廉而不乱。”
<br>
<br>　　索隐大弦浊以温者君也。案：春秋后语“温”字作“春”，春气温，义亦相通也。蔡邕曰：“凡弦以缓急为清浊。琴，紧其弦则清，缦其弦则浊。”
<br>
<br>　　注②集解徐广曰：“以爪持弦也。攫音己足反。”
<br>
<br>　　注③集解徐广曰：“一作‘舒’。”
<br>
<br>　　注④索隐y音释，与下文舍字并同。愉音舒也。</span>
<br>
<br>　　驺忌子见三月而受相印。淳于髡见之曰：“善说哉！髡有愚志，愿陈诸前。”驺忌
子曰：“谨受教。”淳于髡曰：“得全全昌，①失全全亡。”驺忌子曰：“谨受令，请
谨毋离前。”②淳于髡曰：“L膏棘轴，所以为滑也，然而不能运方穿。”③驺忌子曰：
“谨受令，请谨事左右。”淳于髡曰：“弓胶昔干，④所以为合也，然而不能傅合疏罅。”
⑤驺忌子曰：“谨受令，请谨自附于万民。”
<br>
<br>　　淳于髡曰：“狐裘虽敝，不可补以黄狗之皮。”驺忌子曰：“谨受令，请谨择君子，
毋杂小人其闲。”淳于髡曰：“大车不较，⑥不能载其常任；琴瑟不较，不能成其五音。”
驺忌子曰：“谨受令，请谨修法律而督奸吏。”淳于髡说毕，趋出，至门，而面其仆曰：
“是人者，吾语之微言五，其应我若响之应声，是人必封不久矣。”⑦居年，封以下
邳，号曰成侯。
<br>
<br>　　<span style="font-size:10.5pt;color:'004060'">注①索隐案：得全，谓人臣事君之礼全具无失，故云得全也。全昌者，谓若无失则
身名获昌，故云全昌也。
<br>
<br>　　注②索隐谓佩服此言，常无离心目之前。
<br>
<br>　　注③索隐L膏，猪脂也。棘轴，以棘木为车轴，至滑而坚也。然而穿孔若方，则不
能运转，言逆理反经也。故下忌曰“请谨事左右”，言每事须顺从。
<br>
<br>　　注④集解徐广曰：“一作‘干’。”索隐音孤捍反。昔，久旧也。干，弓干也。
<br>
<br>　　徐广又曰一作“干”。考工记作“干”，则昔音相近。言作弓之法，以胶被昔
干而纳诸檠中，则是以势令合耳。
<br>
<br>　　注⑤索隐傅音附。罅音五嫁反。以言胶干可以势暂合，而久亦不能常傅合于疏罅隙
缝。以言人臣自宜弥缝得所，岂待拘以礼制法式哉。故下云“请自附于万人”是也。
<br>
<br>　　注⑥索隐较者，校量也。言有常制，若大车不较，则车不能载常任，琴不能成五音
也。
<br>
<br>　　注⑦集解新序曰：“齐稷下先生喜议政事。驺忌既为齐相，稷下先生淳于髡之属七
十二人皆轻驺忌，以为设以微辞，驺忌必不能及，乃相与俱往见驺忌。淳于髡之徒礼倨，
驺忌之礼卑。淳于髡等称辞，驺忌知之如应响，淳于暗却勤岸去，驺忌之礼倨，淳于
髡之礼卑。故所以尚干将p莫邪者，贵其立断也。所以尚骐骥者，为其立至也。必且历
日旷久，则系牦能挈石，驽马亦能致远。是以聪明捷敏，人之美材也。”</span>
<br>
<br>　　威王二十三年，与赵王会平陆。二十四年，与魏王会田于郊。魏王问曰：“王亦有
宝乎？”威王曰：“无有。”①梁王曰：“若寡人国小也，尚有径寸之珠照车前后各十
二乘者十枚，奈何以万乘之国而无宝乎？”威王曰：“寡人之所以为宝与王异。吾臣有
檀子者，②使守南城，则楚人不敢为寇东取，泗上十二诸侯③皆来朝。吾臣有D子者，
使守高唐，则赵人不敢东渔于河。吾吏有黔夫者，使守徐州，则燕人祭北门，赵人祭西
门，④徙而从者七千余家。吾臣有种首者，使备盗贼，则道不拾遗。将以照千里，岂特
十二乘哉！”梁惠王X，不怿而去。
<br>
<br>　　<span style="font-size:10.5pt;color:'004060'">注①索隐案：韩婴诗外传以为齐宣王，其说异也。
<br>
<br>　　注②索隐檀子，齐臣。檀，姓；子，美称，大夫皆称子。□子，田□也。黔夫及种
首皆臣名。事悉具战国策也。
<br>
<br>　　注③索隐邾、莒、宋、鲁之比。
<br>
<br>　　注④集解贾逵曰：“齐之北门西门也。言燕、赵之人畏见侵伐，故祭以求福。”</span>
<br>
<br>　　二十六年，魏惠王围邯郸，赵求救于齐。齐威王召大臣而谋曰：“救赵孰与勿救？”
<br>
<br>　　驺忌子曰：“不如勿救。”段干朋曰：“不救则不义，且不利。”威王曰：“何也？”
<br>
<br>　　对曰：“夫魏氏并邯郸，其于齐何利哉？且夫救赵而军其郊，是赵不伐而魏全也。
<br>
<br>　　故不如南攻襄陵①以魏，邯郸拔而乘魏之。”威王从其计。
<br>
<br>　　<span style="font-size:10.5pt;color:'004060'">注①正义襄陵故城在兖州邹县也。</span>
<br>
<br>　　其后成侯驺忌与田忌不善，公孙阅①谓成侯忌曰：“公何不谋伐魏，田忌必将。战胜有功，则公之谋中也；战不胜，非前死则后北，而命在公矣。”于是成侯言威王，使田忌南攻襄陵。十月，邯郸拔，齐因起兵击魏，大败之桂陵。②于是齐最强于诸
侯，自称为王，以令天下。
<br>
<br>　　<span style="font-size:10.5pt;color:'004060'">注①索隐战国策作“公孙闳”。
<br>
<br>　　注②索隐在威王二十六年。正义在曹州乘氏县东北二十一里。</span>
<br>
<br>　　三十三年，杀其大夫牟辛。①
<br>
<br>　　<span style="font-size:10.5pt;color:'004060'">注①集解徐广曰：“一作‘夫人’。”索隐牟辛，大夫姓字也。徐广曰一作“夫人”。
案：年表亦作“夫人”。王劭案纪年云“齐桓公十一年杀其君母。宣王八年杀王后”。
然则夫人之字，或如纪年之说。</span>
<br>
<br>　　三十五年，公孙阅又谓成侯忌曰：“公何不令人操十金卜于市，曰‘我田忌之人也。
吾三战而三胜，声威天下。欲为大事，亦吉乎不吉乎’？”卜者出，因令人捕为之卜者，
验其辞于王之所。田忌闻之，因率其徒袭攻临淄，求成侯，不胜而e。①
<br>
<br>　　<span style="font-size:10.5pt;color:'004060'">注①索隐案：战国策田忌前败魏于马陵，因被构，不得入齐，非是居齐历十年乃出
奔也。是时齐都临淄，且孟尝列传云“田忌袭齐之边邑”，其言为得，□与系家不同也。</span>
<br>
<br>　　三十六年，威王卒，子宣王辟强立。
<br>
<br>　　宣王元年，秦用商鞅。周致伯于秦孝公。
<br>
<br>　　二年，魏伐赵。赵与韩亲，共击魏。赵不利，战于南梁。①宣王召田忌复故位。韩
氏请救于齐。宣王召大臣而谋曰：“蚤救孰与晚救？”驺忌子曰：“不如勿救。”田忌
曰：“弗救，则韩且折而入于魏，不如蚤救之。”②孙子③曰：“夫韩、魏之兵未而救之，是吾代韩受魏之兵，顾反听命于韩也。且魏有破国之志，韩见亡，必东面而逵谄胍印
<br>
<br>　　吾因深结韩之亲而晚承魏之，则可重利而得尊名也。”宣王曰：“善。”乃阴告
韩之使者而遣之。韩因恃齐，五战不胜，而东委国于齐。齐因起兵，使田忌、田婴将，
④孙子为*(帅)**[师]*，救韩、赵以击魏，大败之马陵，⑤杀其将庞涓，虏魏太子申。
其后三晋之王皆因田婴朝齐王于博望，⑥盟而去。⑦
<br>
<br>　　<span style="font-size:10.5pt;color:'004060'">注①索隐晋太康地记曰：“战国谓梁为南梁者，别之于大梁、少梁也。”正义括地
志云：“故梁在汝州西南二百步。晋太康地记云‘战国时谓南梁者，别之于大梁、少梁
也’。古蛮子邑也。”
<br>
<br>　　注②索隐案：纪年威王十四年，田□伐梁，战马陵。战国策南梁之难，有张田对曰
“蚤救之”。此云邹忌者，王劭云“此时邹忌死已四年，又齐威时未称王，故战国策谓
之田侯。今此以田侯为宣王，又横称邹忌，皆谬矣”。
<br>
<br>　　注③索隐孙膑也。
<br>
<br>　　注④集解徐广曰：“婴，一作‘□’。”
<br>
<br>　　注⑤索隐在宣王二年注⑥正义括地志云：“博望故城在邓州向城县东南四十五里。”
<br>
<br>　　注⑦集解徐广曰：“表曰三年，与赵会博望伐魏。”</span>
<br>
<br>　　七年，与魏王会平阿南。①明年，复会甄。魏惠王卒。②明年，与魏襄王会徐州，
诸侯相王也。十年，楚围我徐州。十一年，与魏伐赵，赵决河水灌齐、魏，兵罢。十八
年，秦惠王称王。
<br>
<br>　　<span style="font-size:10.5pt;color:'004060'">注①正义沛郡平阿县也。
<br>
<br>　　注②索隐明年，梁惠王卒。案纪年，梁惠王乃是齐愍王为东帝，秦昭王为西帝时。
此时梁惠王改元称一年，未卒也。而系家以其后□为魏襄王之年，又以此文当齐宣王时，
实所不能详考。</span>
<br>
<br>　　宣王喜文学游说之士，自如驺衍、淳于髡、①田骈、②接予、③慎到、④环渊⑤之
徒七十六人，皆赐列第，为上大夫，不治而议论。是以齐稷下学士复盛，且数百千人。⑥
<br>
<br>　　<span style="font-size:10.5pt;color:'004060'">注①正义赘暂，齐之稷下先生也。
<br>
<br>　　注②正义白眠反。艺文志云田骈，齐人，游稷下，号天口骈，作田子二十五篇也。
<br>
<br>　　注③正义齐人。艺文志云接予二篇，在道家流。
<br>
<br>　　注④正义赵人，战国时处士。艺文志作慎子四十二篇也。
<br>
<br>　　注⑤正义楚人。孟子传云环渊著书上下篇也。
<br>
<br>　　注⑥集解刘向别录曰：“齐有稷门，城门也。谈说之士期会于稷下也。”索隐刘向
别录曰“齐有稷门，齐城门也。谈说之士期会于其下”。齐地记曰“齐城西门侧，系水
左右有讲室，趾往往存焉”。盖因侧系水出，故曰稷门，古侧稷音相近耳。又虞喜曰
“齐有稷山，立馆其下以待游士”，亦异说也。春秋传曰“莒子如齐，盟于稷门”。</span>
<br>
<br>　　十九年，宣王卒，子愍王地①立。
<br>
<br>　　<span style="font-size:10.5pt;color:'004060'">注①索隐系本名遂。</span>
<br>
<br>　　愍王元年，秦使张仪与诸侯执政会于啮桑。三年，封田婴于薛。四年，迎妇于秦。
七年，与宋攻魏，败之观泽。
<br>
<br>　　十二年，攻魏。楚围雍氏，①秦败屈丐。苏代谓田轸曰：“臣愿有谒于公，其为事
甚完，使楚利公，成为福，不成亦为福。今者臣立于门，客有言曰魏王谓韩冯、②张仪
曰：‘煮枣将拔，③齐兵又进，子来救寡人则可矣；不救寡人，寡人弗能拔。’④此特
转辞也。秦、韩之兵毋东，旬余，则魏氏转韩从秦，秦逐张仪，⑤交臂而事齐楚，此公
之事成也。”田轸曰：“柰何使无东？”对曰：“韩冯之救魏之辞，必不谓韩王曰‘冯
以为魏’，必曰‘冯将以秦韩之兵东却齐宋，冯因抟⑥三国之兵，乘屈丐之，⑦南割
于楚，故地必尽得之矣’。
<br>
<br>　　张仪救魏之辞，必不谓秦王曰‘仪以为魏’，必曰‘仪且以秦韩之兵东距齐宋，仪
将抟三国之兵，乘屈丐之，南割于楚，名存亡国，实伐三川⑧而归，此王业也’。公
令楚王⑨与韩氏地，使秦制和，谓秦王曰‘请与韩地，而王以施三川，⑩韩氏之兵不用
而得地于楚’。韩冯之东兵之辞且谓秦何？曰‘秦兵不用而得三川，伐楚韩以窘魏，魏
氏不敢东，是孤齐也’。张仪之东兵之辞且谓何？曰‘秦韩欲地而兵有案，声威发于魏，
魏氏之欲不失齐楚者有资矣’。魏氏转秦韩争事齐楚，楚王欲而无与地，⑾公令秦韩之
兵不用而得地，有一大德也。⑿秦韩之王劫于韩冯、张仪而东兵以徇服魏，公常执左券
⒀以责于秦韩，此其善于公而恶张子多资矣。”⒁
<br>
<br>　　<span style="font-size:10.5pt;color:'004060'">注①集解徐广曰：“在阳翟，属韩。”
<br>
<br>　　注②集解徐广曰：“韩之公仲侈也。”
<br>
<br>　　注③集解徐广曰：“在济阴宛朐。”
<br>
<br>　　注④索隐能犹胜也。言不胜其拔，故听齐拔之耳。
<br>
<br>　　注⑤索隐逐，随也。
<br>
<br>　　注⑥集解徐广曰：“音专。专犹并合制领之谓也。”索隐抟音团，团谓握领也。徐作“专”，亦通。
<br>
<br>　　注⑦正义屈丐，楚将，为秦所败，今更欲乘之。
<br>
<br>　　注⑧索隐韩也。
<br>
<br>　　注⑨索隐公谓陈轸。
<br>
<br>　　注⑩正义施，张设也。言秦王于天子都张设迫胁也。
<br>
<br>　　注⑾集解徐广曰：“楚王欲得魏来事己，而不欲与韩地也。”
<br>
<br>　　注⑿正义苏代谓陈轸，今秦韩之兵不战伐而得地，陈轸于秦韩岂不有大恩德。
<br>
<br>　　注⒀索隐券，要也。左，不正也。言我以右执其左而责之。
<br>
<br>　　注⒁正义左券下，右券上也。苏代说陈轸以上券令秦韩不用兵得地，而以券责秦韩
却韩冯、张仪以徇服魏，故秦韩善陈轸而恶张仪多取矣。</span>
<br>
<br>　　十三年，秦惠王卒。二十三年，与秦击败楚于重丘。①二十四年，秦使泾阳君质于
齐。二十五年，归泾阳君于秦。孟尝君薛文入秦，即相秦。文亡去。二十六年，②齐与
韩魏共攻秦，至函谷军焉。二十八年，秦与韩河外以和，兵罢。二十九年，赵杀其主父。
齐佐赵灭中山。③
<br>
<br>　　<span style="font-size:10.5pt;color:'004060'">注①集解徐广曰：“表曰与秦击楚，使公子将，大有功。”
<br>
<br>　　注②集解徐广曰：“孟尝君为相。”
<br>
<br>　　注③集解徐广曰：“三十年，田甲劫王，相薛文走。”</span>
<br>
<br>　　三十六年，王为东帝，秦昭王为西帝。苏代自燕来，入齐，见于章华东门。①齐王
曰：“嘻，善，子来！秦使魏致帝，子以为何如？”对曰：“王之问臣也卒，而患之
所从来微，愿王受之而勿备称也。秦称之，天下安之，王乃称之，无后也。且让争帝名，
无伤也。秦称之，天下恶之，王因勿称，以收天下，此大资也。且天下立两帝，王以天
下为尊齐乎？尊秦乎？”王曰：“尊秦。”曰：“释帝，天下爱齐乎？爱秦乎？”王曰：“爱齐而憎秦。”曰：“两帝立约伐赵，
孰与伐桀宋之利？”②王曰：“伐桀宋利。”对曰：“夫约钧，然与秦为帝而天下独尊
秦而轻齐，释帝则天下爱齐而憎秦，伐赵不如伐桀宋之利，故愿王明释帝以收天下，倍
约宾秦，无争重，而王以其闲举宋。夫有宋，]之阳地危；③有济西，赵之阿东国危；
④有淮北，楚之东国危；⑤有陶、平陆，梁门不开。⑥释帝而贷之以伐桀宋之事，国重
而名尊，燕楚所以形服，天下莫敢不听，此汤武之举也。敬秦以为名，而后使天下憎之，
此所谓以卑为尊者也。愿王孰虑之。”
<br>
<br>　　于是齐去帝复为王，秦亦去帝位。
<br>
<br>　　<span style="font-size:10.5pt;color:'004060'">注①集解左思齐都赋注曰：“齐小城北门也。”而此言东门，不知为是一门非邪？
正义括地志云：“齐城章华之东有闾门、武鹿门也。”
<br>
<br>　　注②集解宋世家云：“宋王偃，诸侯皆曰桀宋也。”
<br>
<br>　　注③集解阳地，濮阳之地。正义案：]此时河南独有濮阳也。
<br>
<br>　　注④正义阿，东阿也。尔时属赵，故云东国危。
<br>
<br>　　注⑤正义淮北，徐、泗也。东国谓下相p僮p取虑也。
<br>
<br>　　注⑥正义陶，定陶，今曹州也。平陆，兖州县也，县在大梁东界。</span>
<br>
<br>　　三十八年，伐宋。秦昭王怒曰：“吾爱宋与爱新城、阳晋同。①韩聂与吾友也，而
攻吾所爱，何也？”苏代为齐谓秦王曰：“韩聂之攻宋，所以为王也。齐强，辅之以宋，
楚魏必恐，恐必西事秦，是王不烦一兵，不伤一士，无事而割安邑也，②此韩聂之所祷
于王也。”秦王曰：“吾患齐之难知。一从一衡，其说何也？”对曰：“天下国令齐可
知乎？齐以攻宋，其知事秦以万乘之国自辅，不西事秦则宋治不安。③中国白头游敖之
士皆积智欲离齐秦之交，伏式结轶④西驰者，未有一人言善齐者也，伏式结轶东驰者，
未有一人言善秦者也。何则？皆不欲齐秦之合也。何晋楚之智而齐秦之愚也！晋楚合必
议齐秦，齐秦合必图晋楚，请以此决事。”秦王曰：“诺。”于是齐遂伐宋，宋王出亡，
死于温。⑤齐南割楚之淮北，西侵三晋，欲以并周室，为天子。泗上诸侯邹鲁之君皆称
臣，诸侯恐惧。
<br>
<br>　　<span style="font-size:10.5pt;color:'004060'">注①正义括地志云：“新城故城在宋州宋城县界。阳晋故城在曹州乘氏县西北三十
七里。”
<br>
<br>　　注②正义年表云秦昭王二十一年，魏纳安邑及河内。
<br>
<br>　　注③索隐战国策作“宋地不安”。
<br>
<br>　　注④索隐轶音侄。轶者，车辙也，言车辙往还如结也。战国策作“结”。
<br>
<br>　　注⑤正义怀州有温城。</span>
<br>
<br>　　三十九年，秦来伐，拔我列城九。
<br>
<br>　　四十年，燕、秦、楚、三晋合谋，各出锐师以伐，败我济西。①王解而却。
<br>
<br>　　燕将乐毅遂入临淄，尽取齐之宝藏器。愍王出亡，之]。]君辟宫舍之，称臣而共
具。愍王不逊，]人侵之。愍王去，走邹、鲁，有骄色，邹、鲁君弗内，遂走莒。楚使
淖齿②将兵救齐，因相齐愍王。淖齿遂杀愍王而与燕共分齐之侵地卤器。③
<br>
<br>　　<span style="font-size:10.5pt;color:'004060'">注①集解徐广曰：“案其余诸传无楚伐齐事。年表云楚取淮北。”
<br>
<br>　　注②索隐淖音女教反。
<br>
<br>　　注③正义卤掠齐宝器也。</span>
<br>
<br>　　愍王之遇杀，其子法章变名姓为莒太史敫①家庸。太史敫女奇法章状貌，以为非恒
人，怜而常窃衣食之，而与私通焉。淖齿既以去莒，莒中人及齐亡臣相聚求愍王子，欲
立之。法章惧其诛己也，久之，乃敢自言“我愍王子也”。于是莒人共立法章，是为襄
王。以保莒城而布告齐国中：“王已立在莒矣。”
<br>
<br>　　<span style="font-size:10.5pt;color:'004060'">注①集解徐广曰：“音跃，一音皎。”</span>
<br>
<br>　　襄王既立，立太史氏女为王后，是为君王后，生子建。太史敫曰：“女不取媒因自
嫁，非吾种也，污吾世。”终身不君王后。君王后贤，不以不故失人子之礼。
<br>
<br>　　襄王在莒五年，田单以即墨攻破燕军，迎襄王于莒，入临。齐故地尽复属齐。齐封田单为安平君。①
<br>
<br>　　<span style="font-size:10.5pt;color:'004060'">注①正义安平城在青州临淄县东十九里，古纪之@邑也。</span>
<br>
<br>　　十四年，秦击我刚寿。十九年，襄王卒，子建立。
<br>
<br>　　王建立六年，秦攻赵，齐楚救之。秦计曰：“齐楚救赵，亲则退兵，不亲遂攻之。”
<br>
<br>　　赵无食，请粟于齐，齐不听。周子①曰：“不如听之以退秦兵，不听则秦兵不却，
是秦之计中而齐楚之计过也。且赵之于齐楚，I蔽也，②犹齿之有唇也，唇亡则齿寒。
今日亡赵，明日患及齐楚。且救赵之务，宜若奉漏瓮沃焦釜也。
<br>
<br>　　夫救赵，高义也；却秦兵，显名也。义救亡国，威却强秦之兵，不务为此而务爱粟，
为国计者过矣。”齐王弗听。秦破赵于长平四十余万，遂围邯郸。
<br>
<br>　　<span style="font-size:10.5pt;color:'004060'">注①索隐盖齐之谋臣，史失名也。战国策以“周子”为“苏秦”，而“楚”字皆作
“燕”，然此时苏秦死已久矣。
<br>
<br>　　注②正义此时秦伐赵上党欲克，无意伐齐p楚，故言赵之于齐p楚为I蔽也。</span>
<br>
<br>　　十六年，秦灭周。君王后卒。二十三年，秦置东郡。二十八年，王入朝秦，秦王政
置酒咸阳。三十五年，秦灭韩。三十七年，秦灭赵。三十八年，燕使荆轲刺秦王，秦王
觉，杀轲。明年，秦破燕，燕王亡走辽东。明年，秦灭魏，秦兵次于历下。四十二年，
秦灭楚。明年，虏代王嘉，灭燕王喜。
<br>
<br>　　四十四年，秦兵击齐。齐王听相后胜计，不战，以兵降秦。秦虏王建，迁之共。①遂灭齐为郡。天下壹并于秦，秦王政立号为皇帝。始，君王后贤，事秦谨，与诸侯信，齐亦东边海上，秦日夜攻三晋p燕p楚，五国各自救于秦，以故王建立四十余年
不受兵。君王后死，后胜相齐，多受秦闲金，多使宾客入秦，秦又多予金，客皆为反闲，
劝王去从朝秦，不修攻战之备，不助五国攻秦，秦以故得灭五国。五国已亡，秦兵卒入
临淄，民莫敢格者。王建遂降，迁于共。故齐人怨王建不蚤与诸侯合从攻秦，听奸臣宾
客以亡其国，歌之曰：“松耶柏耶？住建共者客耶？”②疾建用客之不详也。③
<br>
<br>　　<span style="font-size:10.5pt;color:'004060'">注①集解地理志河内有共县。正义今]州共城县也。
<br>
<br>　　注②集解徐广曰：“战国策云秦处建于共松柏闲也。”索隐耶音邪。谓是建客邪，
客说建住言遂乃失策，令建迁共。共，今在河内也。
<br>
<br>　　注③索隐谓不详审用客，不知其善否也。</span>
<br>
<br>　　太史公曰：盖孔子晚而喜易。易之为术，幽明远矣，非通人达才孰能注意焉！
<br>
<br>　　故周太史之卦田敬仲完，占至十世之后；及完奔齐，懿仲卜之亦云。田乞及常所以
比犯二君，①专齐国之政，非必事势之渐然也，盖若遵厌兆祥云。
<br>
<br>　　<span style="font-size:10.5pt;color:'004060'">注①索隐比如字，又频律反。二君□悼公p简公也。僖子废晏孺子，鲍牧以乞故杀
悼公，而成子又杀简公，故云田氏比犯二君也。</span>
<br>
<br>　　【索隐述赞】田完避难，奔于大姜；始辞羁旅，终然凤皇。物莫两盛，代五其昌。
二君比犯，三晋争强。
<br>
<br>　　和始擅命，威遂称王。祭急燕p赵，弟列康p庄。秦假东帝，莒立法章。王建失国，
松柏苍苍。

</span></td>
  </tr>
<tr><td align=center><a href="index.htm"><span style="font-size:12pt; color: #2895C3; letter-spacing: 1px; line-height: 25px;">返&nbsp;&nbsp;回</span></a>&nbsp;&nbsp;&nbsp;&nbsp;<a href="047.htm"><span style="font-size:12pt; color: #2895C3; letter-spacing: 1px; line-height: 25px;">下一页</span></a></td></tr>
</table>
</center></div>
<div align="center"><center>
<table border=0 width=100% cellspacing=0 cellpadding=0>

<tr>
 <td  align='center'style="font-size: 11.5pt"><hr width="85%" size="1" 
 color="#CBE2EC"><a href="http://www.my285.com/">梦远书城(<font face="华文新魏">my285.com</font>)</a></td></tr></table>
</center></div>
<div align="center">
<script src="http://www.my285.com/41tf/gdx.js"></script>
<script src="http://www.my285.com/41tf/wd.js"></script></div>


<center><script src="../../41tf/WB.js"></script></center>
<script src="../../41tf/wdp.js"></script>
<script src="../../41tf/wdt.js"></script>
<div style='display:"none"'><script src="../../41tf/tj.js"></script></div>

</body>

<!-- Mirrored from www.my285.com/shishu/shiji/046.htm by HTTrack Website Copier/3.x [XR&CO'2007], Thu, 21 Mar 2013 03:59:35 GMT -->
</html>
