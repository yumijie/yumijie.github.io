<html>

<!-- Mirrored from www.my285.com/shishu/shiji/069.htm by HTTrack Website Copier/3.x [XR&CO'2007], Thu, 21 Mar 2013 03:59:53 GMT -->
<head>
<meta http-equiv="Content-Type" content="text/html; charset=gb2312">
<title>梦远书城_史记(集注本) </title>
<link rel="stylesheet" href="images/wyt.css">

</head>
<center><script src="http://www.my285.com/41tf/DH1.js"></script></center>
<table border="0" width="100%" cellspacing="0" cellpadding="0" background="../../41tf/bj1.gif">
<tr><td align="center">
<script src="../../41tf/DH0.js"></script></td></tr></table>
<center><script src="../../41tf/DH.js"></script></center>
<div align="center">
<script src="http://www.my285.com/41tf/dd.js"></script>
<script src="http://www.my285.com/41tf/gds.js"></script></div><body bgcolor="#f7f7e7" topmargin="2" leftmargin="0" rightmargin="0" 
bottommargin="0">

<div align="center"><img src="images/logo.gif" width="165" height="41"></div>
<div align="center"><hr color="#CBE2EC" width=85%></div>
<div align=center><table width=85%>
   <tr><td align=right style="font-size:12pt; color: #2895C3; letter-spacing: 1px; line-height: 25px;">卷六十九&nbsp;&nbsp;苏秦列传　第九
</span></td></tr></table></div><p>
<div align="center"><center>
<table border="0" width="85%">
  <tr>
    <td style="font-size:12pt; line-height: 150%;"><br>
<br>　　苏秦者，东周雒阳人也。①东事师于齐，而习之于鬼谷先生。②
<br>
<br>　　<span style="font-size:10.5pt;color:'004060'">注①索隐苏秦字季子，盖苏忿生之后，己姓也。谯周云：“秦兄弟五人，秦最少。
兄代，代弟厉及辟p鹄，并为游说之士。”此下云“秦弟代，代弟厉”也。正义战国策云：“苏秦，雒阳乘轩里人也。”艺文志云苏子三十一篇，在纵横流。敬王以子朝之乱从王城东迁雒阳故城，乃号东周，以王城为西周。
<br>
<br>　　注②集解徐广曰：“颍川阳城有鬼谷，盖是其人所居，因为号。”S案：风俗通义
曰“鬼谷先生，六国时从横家”。索隐按：鬼谷，地名也。扶风池阳p颍川阳城并有鬼
谷墟，盖是其人所居，因为号。又乐壹注鬼谷子书云“苏秦欲神秘其道，故假名鬼谷”。</span>
<br>
<br>　　出游数岁，大困而归。①兄弟嫂妹妻妾窃皆笑之，曰：“周人之俗，治产业，力工
商，逐什二以为务。今子释本而事口舌，困，不亦宜乎！”苏秦闻之而X，自伤，乃闭
室不出，出其书观②之。曰：“夫士业已屈首受书，③而不能以取尊荣，虽多亦奚以
为！”于是得周书阴符，伏而读之。期年，以出揣摩，④曰：“此可以说当世之君矣。”
求说周显王。显王左右素习知苏秦，皆少之。⑤弗信。
<br>
<br>　　<span style="font-size:10.5pt;color:'004060'">注①索隐按：战国策此语在说秦王之后。
<br>
<br>　　注②索隐音遍官二音。按：谓尽观览其书也。
<br>
<br>　　注③索隐按：谓士之立操。业者，素也，本也。言本已屈首低头，受书于师也。
<br>
<br>　　注④集解战国策曰：“乃发书，陈箧数十，得太公阴符之谋，伏而诵之，简练以为
揣摩。读书欲睡，引锥自刺其股，血流至踵。曰：‘安有说人主不能出其金玉锦绣，取
卿相之尊者乎？’期年，揣摩成。”鬼谷子有揣摩篇也。索隐战国策云“得太公阴符之
谋”，则阴符是太公之兵符也。揣音初委反，摩音姥何反。邹诞本作“揣靡”，靡读亦为摩。王劭云“揣情p摩意是鬼谷之二章名，非为一篇
也”。高诱曰“揣，定也。摩，合也。定诸侯使雠其术，以成六国之从也”。江邃曰“揣人主之情，摩而近之”，其意当矣。
<br>
<br>　　注⑤索隐谓王之左右素惯习知秦浮说，多不中当世，而以为苏秦智识浅，故云“少
之”。刘氏云：“少谓轻之也。”</span>
<br>
<br>　　乃西至秦。秦孝公卒。说惠王曰：“秦四塞之国，被山带渭，东有关河，①西有汉
中，南有巴蜀，北有代马，②此天府也。③以秦士民之，兵法之教，可以吞天下，称
帝而治。”秦王曰：“毛羽未成，不可以高蜚；文理未明，不可以并兼。”方诛商鞅，
疾辩士，弗用。
<br>
<br>　　<span style="font-size:10.5pt;color:'004060'">注①正义东有黄河，有函谷p蒲津p龙门p合河等关；南山及武关pi关；西有大陇山及陇山关p大震p乌兰等关；北有黄河南塞：是四塞之国，被山带渭*
(又)**[以]*为界。地里。江*(渭)**[谓]*岷江，[西从]渭州陇山之西南流入蜀，东至荆
阳入海也。河谓黄河，从同州小积石山东北流，至胜州即南流，至华州又东北流，经魏
p沧等州入海。各是万里已下。
<br>
<br>　　注②索隐按：谓代郡马邑也。地理志代郡又有马城县。一云代马，谓代郡兼有胡马
之利。
<br>
<br>　　注③索隐按：周礼春官有天府。郑玄曰：“府，物所藏。言天，尊此所藏若天府然。”</span>
<br>
<br>　　乃东之赵。赵肃侯令其弟成为相，号奉阳君。奉阳君弗说之。
<br>
<br>　　去游燕，岁余而后得见。说燕文侯①曰：“燕东有朝鲜p②辽东，北有林胡p楼烦，
③西有云中p九原，④南有沱p易水，⑤地方二千余里，带甲数十万，车六百乘，骑
六千匹，粟支数年。⑥南有碣石p⑦e门之饶，⑧北有枣栗之利，民虽不佃作而足于枣
栗矣。此所谓天府者也。
<br>
<br>　　<span style="font-size:10.5pt;color:'004060'">注①索隐说音税，下并同。燕文侯，史失名。
<br>
<br>　　注②索隐潮仙二音，水名。
<br>
<br>　　注③索隐地理志楼烦属e门郡。正义二胡国名，朔p岚已北。
<br>
<br>　　注④索隐按：地理志云中p九原二郡名。秦曰九原，汉武帝改曰五原郡。正义二郡
并在胜州也。云中郡城在榆林县东北四十里。九原郡城在榆林县西界。
<br>
<br>　　注⑤集解周礼曰：“正北曰并州，其川沱。”郑玄曰：“沱出卤城。”索隐按：
滹P，水名，并州之川也，音呼沱。又地理志卤城，县名，属代郡。滹P河自县东至参
合，又东至文安入海也。正义沱出代州繁县，东南流经五台山北，东南流过定州，
流入海。易水出易州易县，东流过幽州归义县，东与呼沱河合也。
<br>
<br>　　注⑥索隐按：战国策“车七百乘，粟支十年”。
<br>
<br>　　注⑦索隐*(战国策)*碣石山在常山九门县。地理志大碣石山在右北平骊城县西南。
<br>
<br>　　注⑧正义e门山在代，燕西门。</span>
<br>
<br>　　“夫安乐无事，不见覆军杀将，无过燕者。大王知其所以然乎？夫燕之所以不犯寇
被甲兵者，以赵之为蔽其南也。秦赵五战，秦再胜而赵三胜。秦赵相毙，而王以全燕制
其后，此燕之所以不犯寇也。且夫秦之攻燕也，u云中p九原，过代p上谷，弥地数千
里，虽得燕城，秦计固不能守也。秦之不能害燕亦明矣。
<br>
<br>　　今赵之攻燕也，发号出令，不至十日而数十万之军军于东垣矣。①渡沱，涉易水，
不至四五日而距国都矣。故曰秦之攻燕也，战于千里之外；赵之攻燕也，战于百里之内。
夫不忧百里之患而重千里之外，计无过于此者。是故愿大王与赵从亲，天下为一，则燕
国必无患矣。”
<br>
<br>　　<span style="font-size:10.5pt;color:'004060'">注①索隐地理志高帝改曰真定也。正义赵之东邑，在恒州真定县南八里，故常山城
是也。</span>
<br>
<br>　　文侯曰：“子言则可，然吾国小，西迫强赵，①南近齐，②齐p赵强国也。子必欲合从以安燕，寡人请以国从。”
<br>
<br>　　<span style="font-size:10.5pt;color:'004060'">注①正义贝p冀p深p赵四州，七国时属赵，即燕西界。
<br>
<br>　　注②正义河北博p沧p德三州，齐地北境，与燕相接，隔黄河。</span>
<br>
<br>　　于是资苏秦车马金帛以至赵。而奉阳君已死，即因说赵肃侯①曰：“天下卿相人臣
及布衣之士，皆高贤君之行义，皆愿奉教陈忠于前之日久矣。②虽然，奉阳君妒君而君不
任事，是以宾客游士莫敢自尽于前者。今奉阳君捐馆舍，君乃今复与士民相亲也，臣故
敢进其愚虑。
<br>
<br>　　<span style="font-size:10.5pt;color:'004060'">注①索隐按：世本云肃侯名言。
<br>
<br>　　注②正义奉，符用反。</span>
<br>
<br>　　“窃为君计者，莫若安民无事，且无庸有事于民也。安民之本，在于择交，择交而
得则民安，择交而不得则民终身不安。请言外患：齐秦为两敌而民不得安，倚秦攻齐而
民不得安，倚齐攻秦而民不得安。故夫谋人之主，伐人之国，常苦出辞断绝人之交也。
愿君慎勿出于口。请别白黑所以异，阴阳而已矣。①君诚能听臣，燕必致旃裘狗马之地，
齐必致鱼盐之海，楚必致橘柚之园，韩p魏p中山皆可使致汤沐之奉，而贵戚父兄皆可
以受封侯。夫割地包利，五伯之所以覆军禽将而求也；封侯贵戚，汤武之所以放s而争
也。今君高拱而两有之，此臣之所以为君愿也。
<br>
<br>　　<span style="font-size:10.5pt;color:'004060'">注①索隐按：战国策云“请屏左右，白言所以异阴阳”，其说异此。然言别白黑者，
苏秦言己今论赵国之利，必使分明，有如白黑分别，阴阳殊异也。</span>
<br>
<br>　　“今大王与秦，则秦必弱韩p魏；与齐，则齐必弱楚p魏。①魏弱则割河外，韩弱
则效宜阳，宜阳效则上郡绝，②河外割则道不通，③楚弱则无援。此三策者，不可不孰
计也。
<br>
<br>　　<span style="font-size:10.5pt;color:'004060'">注①正义楚东淮泗之上，与齐接境。
<br>
<br>　　注②正义宜阳即韩城也，在洛州西，韩大郡也。上郡在同州西北。言韩弱，与秦宜
阳城，则上郡路绝矣。
<br>
<br>　　注③正义河外，同p华等地也。言魏弱，与秦河外地，则道路不通上郡矣。</span>
<br>
<br>　　华山记云：“此山分秦晋之境，晋之西鄙则曰阴晋，秦之东邑则曰宁秦。”“夫秦下轵道，①则南阳危；②劫韩包周，③则赵氏自操兵；④据]取卷，⑤则齐必入朝秦。秦欲已得乎山东，则必举兵而向赵矣。秦甲渡河u漳，据番吾，⑥则兵必战
于邯郸之下矣。此臣之所为君患也。
<br>
<br>　　<span style="font-size:10.5pt;color:'004060'">注①正义轵音止。故亭在雍州万年县东北十六里苑中。
<br>
<br>　　注②正义南阳，怀州河南也，七国时属韩。言秦兵下轵道，从东渭桥历北道过蒲津
攻韩，即南阳危矣。
<br>
<br>　　注③正义周都洛阳，秦若劫取韩南阳，是包裹周都也。赵邯郸危，故须起兵自守。
<br>
<br>　　注④索隐战国策作“自销铄”。
<br>
<br>　　注⑤集解丘权反。索隐地理志卷县属河南。按：战国策云“取淇”。正义]地濮阳
也。卷城在郑州武原县西北七里。言秦守]得卷，则齐必来朝秦。
<br>
<br>　　注⑥集解徐广曰：“常山有蒲吾县。”索隐按：徐氏所引，据地理志云然也。</span>
<br>
<br>　　正义番音婆，又音蒲，又音盘。疑古番吾公邑也。括地志云：“蒲吾故城在镇州常
山县东二十里。”漳水在潞州。言秦兵渡河，历南阳，入羊肠，经泽p潞，渡漳水，守
蒲吾城，则与赵战于都城下矣。
<br>
<br>　　“当今之时，山东之建国莫强于赵。赵地方二千余里，带甲数十万，车千乘，骑万
匹，粟支数年。西有常山，①南有河漳，②东有清河，③北有燕国。④燕固弱国，不足畏也。秦之所害于天下者莫如赵，然而秦不敢举兵伐赵者，何也？畏韩p魏之议其后也。然则韩p魏，赵之南蔽也。秦之攻韩p魏也，无有名山大川之限，
稍蚕食之，傅⑤国都而止。韩p魏不能支秦，必入臣于秦。秦无韩p魏之规，则祸必中于赵矣。此臣之所为君患也。
<br>
<br>　　<span style="font-size:10.5pt;color:'004060'">注①正义在镇州西。
<br>
<br>　　注②正义“河”字一作“清”，即漳河也，在潞州。地理志浊漳出长子鹿谷山，东
至邺，入清漳。
<br>
<br>　　注③正义清河，今贝州也。
<br>
<br>　　注④正义然三家分晋，赵得晋阳，襄子又伐戎取代。既云“西有常山者”，赵都邯
郸近北燕也。
<br>
<br>　　注⑤集解音附。</span>
<br>
<br>　　“臣闻尧无三夫之分，舜无咫尺之地，以有天下；禹无百人之聚，以王诸侯；汤武之士不过三千，车不过三百乘，卒不过三万，立为天子：诚得其道也。是故明主外料其敌之强弱，内度其士卒贤不肖，不待两军相当而胜败存亡之机固已形于胸中矣，
岂R于人之言而以冥冥决事哉！“臣窃以天下之地图案之，诸侯之地五倍于秦，料度诸侯之卒十倍于秦，六国为一，
并力西乡而攻秦，秦必破矣。今西面而事之，见臣于秦。夫破人之与破于人也，①臣人
之与臣于人也，②岂可同日而论哉！
<br>
<br>　　<span style="font-size:10.5pt;color:'004060'">注①正义破人谓破前敌也。破于人，为被前敌破。
<br>
<br>　　注②索隐按：臣人谓己为彼臣也。臣于人者，谓我为主，使彼臣己也。正义臣人谓
己得人为臣。臣于人谓己事他人。</span>
<br>
<br>　　“夫衡人者，①皆欲割诸侯之地以予秦。秦成，则高台榭，美宫室，听竽瑟之音，
前有楼阙轩辕，②后有长姣③美人，国被秦患而不与其忧。是故夫衡人日夜务以秦权恐
灾詈睥芤郧蟾畹兀故愿大王孰计之也。
<br>
<br>　　<span style="font-size:10.5pt;color:'004060'">注①索隐按：衡人即游说从横之士也。东西为横，南北为从。秦地形东西横长，故
张仪相秦，为秦连横。正义衡音横。谓为秦人。
<br>
<br>　　注②索隐战国策云“前有轩辕”。又史记俗本亦有作“轩冕”者，非本文也。
<br>
<br>　　注③索隐音交。说文云：“姣，美也。”
<br>
<br>　　注④集解砸艉絷路础Ｋ饕恐，起拱反。裕许曷反。谓相恐胁也。邹氏砸繇，
其意疏。</span>
<br>
<br>　　“臣闻明主绝疑去谗，屏流言之螅塞朋党之门，故尊主广地强兵之计臣得陈忠于
前矣。故窃为大王计，莫如一韩p魏p齐p楚p燕p赵以从亲，以畔秦。令天下之将相
会于洹水之上，①通质，②刳白马而盟。要约曰：‘秦攻楚，齐p魏各出锐师以佐之，
韩绝其粮道，③赵涉河漳，④燕守常山之北。秦攻韩魏，⑤则楚绝其后，⑥齐出锐师而
佐之，赵涉河漳，燕守云中。秦攻齐，则楚绝其后，韩守城皋，⑦魏塞其道，⑧赵涉河
漳p博关，⑨燕出锐师以佐之。秦攻燕，则赵守常山，楚军武关，齐涉勃海，⑩韩p魏
皆出锐师以佐之。秦攻赵，则韩军宜阳，楚军武关，魏军河外，⑾齐涉清河，⑿燕出锐
师以佐之。诸侯有不如约者，以五国之兵共伐之。’六国从亲以宾秦，⒀则秦甲必
不敢出于函谷以害山东矣。如此，则霸王之业成矣。”
<br>
<br>　　<span style="font-size:10.5pt;color:'004060'">注①集解徐广曰：“洹水出汲郡林虑县。”
<br>
<br>　　注②索隐音如字，又音踬。以言通其交质之情。
<br>
<br>　　注③索隐谓拥兵于i关之外，又守宜阳也。
<br>
<br>　　注④索隐谓赵亦涉河漳而西，欲与韩作援，以阻秦军。
<br>
<br>　　注⑤正义谓道蒲津之东攻之。
<br>
<br>　　注⑥索隐谓出兵武关，以绝秦兵之后。
<br>
<br>　　注⑦正义在洛州泛水县。
<br>
<br>　　注⑧索隐按：其道即河内之道。战国策“其”作“午”。
<br>
<br>　　注⑨集解徐广曰：“齐威王六年，晋伐齐到博陵。东郡有博平县。”
<br>
<br>　　注⑩正义齐从沧州渡河至瀛州。
<br>
<br>　　注⑾索隐河外谓陕及曲沃等处也。正义谓同p华州。
<br>
<br>　　注⑿正义齐从贝州过河而西。
<br>
<br>　　注⒀索隐谓六国之军共为合从相亲，独以秦为宾而共伐之。</span>
<br>
<br>　　赵王曰：“寡人年少，立国日浅，未尝得闻社稷之长计也。今上客有意存天下，安
诸侯寡人敬以国从。”乃饰车百乘，黄金千溢，①白璧百双，锦绣千纯，②以约诸侯。
<br>
<br>　　<span style="font-size:10.5pt;color:'004060'">注①索隐战国策作“万溢”。一溢为一金，则二十两曰一溢，为米二升。郑玄以一
溢为二十四分之一，其说异也。
<br>
<br>　　注②集解纯，匹端名。周礼曰：“纯帛不过五两。”索隐音淳。裴氏云“纯，端疋
名”。高诱注战国策音屯。屯，束也。又礼乡射云“某贤于某若干纯”。纯，数也，音
旋。</span>
<br>
<br>　　是时周天子致文武之胙于秦惠王。惠王使犀首攻魏，禽将龙贾，取魏之雕阴，①且
欲东兵。苏秦恐秦兵之至赵也，乃激怒张仪，入之于秦。
<br>
<br>　　<span style="font-size:10.5pt;color:'004060'">注①索隐魏地也。刘氏曰“在龙门河之西北”。</span>
<br>
<br>　　于是说韩宣王①曰：“韩北有巩p成皋②之固，西有宜阳p商阪之塞，③东有宛p
穰p④洧水，⑤南有陉山，⑥地方九百余里，带甲数十万，天下之强弓劲弩皆从韩出。
溪子p⑦少府时力p距来者，⑧皆射六百步之外。
<br>
<br>　　韩卒超足而射，⑨百发不暇止，远者括蔽洞胸，近者镝m心。韩卒之剑戟皆出于冥
山p⑩棠溪p⑾墨阳p⑿合赙p⒀邓师p⒁宛冯p⒂龙渊p太阿，⒃皆陆断牛马，水截
鹄e，当敌则斩坚甲铁幕，⒄革抉⒅r芮，⒆无不毕具。以韩卒之勇，被坚甲，跖劲弩，
带利剑，一人当百，不足言也。夫以韩之劲与大王之贤，乃西面事秦，交臂而服，羞社
稷而为天下笑，无大于此者矣。是故愿大王孰计之。
<br>
<br>　　<span style="font-size:10.5pt;color:'004060'">注①索隐按：世本韩宣王，昭侯之子也。
<br>
<br>　　注②索隐二邑本属东周，后为韩邑。地理志二县并属河南。
<br>
<br>　　注③集解徐广曰：“商，一作‘常’。”索隐刘氏云“盖在商洛之闲，适秦楚之险
塞”是也。正义宜阳在洛州福昌县东十四里。商阪即商山也，在商洛县南一里，亦曰楚
山，武关在焉。
<br>
<br>　　注④集解宛，于袁反。索隐地理志宛p穰二县名，并属南阳。
<br>
<br>　　注⑤集解洧，于鬼反。索隐音于轨反，水名，出南方。正义在新郑东南，流入颍。
<br>
<br>　　注⑥集解徐广曰：“召陵有陉亭。密县有陉山。”正义在新郑西南三十里。
<br>
<br>　　注⑦集解许慎云：“南方溪子蛮夷柘弩，皆善材。”索隐按：许慎注淮南子，以为
南方溪子蛮出柘弩及竹弩。
<br>
<br>　　注⑧集解韩有溪子弩，又有少府所造二种之弩。案：时力者，谓作之得时，力倍于
常，故名时力也。距来者，谓弩司⒗，足以距来敌也。索隐韩又有少府所造时力p距
来二种之弩。按：时力者，谓作之得时则力倍于常，故有时力也。距来者，谓以弩司
利，足以距于来敌也。其名并见淮南子。
<br>
<br>　　注⑨索隐按：超足谓超腾用耍盖起足蹋之而射也，故下云“跖劲弩”是也。正义超足，齐足也。夫欲放弩，皆坐，举足踏弩，两手引揍机，然始发之。
<br>
<br>　　注⑩集解徐广曰：“庄子云南行至郢，北面而不见冥山。”S案：司马彪曰“ど?在朔州北”。索隐庄子云“南行至郢，北面而不见冥山”。司马彪云“冥山在朔州北”。
郭象云“冥山在乎太极”。李轨云“在韩国”。
<br>
<br>　　注⑾集解徐广曰：“汝南吴房有棠溪亭。”索隐地理志棠溪亭在汝南吴房县。正义故城在豫州偃城县西八十里。盐铁论云“有棠溪之剑”是。
<br>
<br>　　注⑿集解淮南子曰：“墨阳之莫邪也。”索隐淮南子云“服剑者贵于剡利，而不期
于墨阳莫邪”，则墨阳匠名也。
<br>
<br>　　注⒀集解音附。徐广曰：“一作‘伯’。”索隐按：战国策作“合伯”，春秋后语
作“合相”。
<br>
<br>　　注⒁索隐邓国有工铸剑，而师名焉。
<br>
<br>　　注⒂集解徐广曰：“荥阳有冯池。”索隐徐广云“荥阳有冯池”，谓宛人于冯池铸
剑，故号宛冯。
<br>
<br>　　注⒃集解吴越春秋曰：“楚王召风胡子而告之曰：‘寡人闻吴有干将，越有欧冶，
寡人欲因子请此二人作剑，可乎？’风胡子曰：‘可。’乃往见二人，作剑，一曰龙渊，
二曰太阿。”索隐按：吴越春秋楚王令风胡子请请吴干将、越欧冶作剑二，其一曰龙泉，
二曰太阿。又太康地记曰“汝南西平有龙泉水，可以淬刀剑，特坚利，故有龙泉之剑，
楚之宝剑也。以特坚利，故有坚白之论云：‘，所以为坚也；白，所以为利也。’齐辨之曰：‘白，所以为不坚；黄，所以
为不利也。’故天下之宝剑韩为，一曰棠溪，二曰墨阳，三曰合伯，四曰邓师，五曰
宛冯，六曰龙泉，七曰太阿，八曰莫邪，九曰干将也”。然干将、莫邪匠名也，其剑皆
出西平县，今有铁官令一，别领户，是古铸剑之地也。
<br>
<br>　　注⒄集解徐广曰：“阳城出铁。”索隐按：战国策云“当敌则斩甲盾L鍪铁幕”也。
邹诞幕一作“陌”。刘云：“谓以铁为臂胫之衣。言其剑利，能斩之也。”
<br>
<br>　　注⒅集解徐广曰：“一作‘决’。”索隐音决。谓以革为射决。决，射鞴也。
<br>
<br>　　注⒆集解r音伐。索隐r与“X”同，音伐，谓J也。芮音如字，谓系J之绶也。
正义方言云：“盾，自关东谓之X，关西谓之盾。”</span>
<br>
<br>　　“大王事秦，秦必求宜阳、成皋。今兹效之，①明年又复求割地。与则无地以给之，
不与则弃前功而受后祸。且大王之地有尽而秦之求无已，以有尽之地而逆无已之求，此
所谓市怨结祸者也，不战而地已削矣。臣闻鄙谚曰：‘宁为鸡口，无为牛后。’②今西
面交臂而臣事秦，何异于牛后乎？夫以大王之贤，挟强韩之兵，而有牛后之名，臣窃为
大王羞之。”
<br>
<br>　　<span style="font-size:10.5pt;color:'004060'">注①索隐按：郑玄注礼云“效犹呈也，见也”。
<br>
<br>　　注②索隐按；战国策云“宁为鸡尸，不为牛从”。延笃注云“尸，鸡中主也。</span>
<br>
<br>　　从谓牛子也。言宁为鸡中之主，不为牛之从后也”。正义鸡口虽小，犹进食；牛后
虽大，乃出粪也。
<br>
<br>　　于是韩王勃然作色，攘臂_目，按剑仰天太息①曰；“寡人虽不肖，必不能事秦。
今主君②诏以赵王之教，敬奉社稷以从。”
<br>
<br>　　<span style="font-size:10.5pt;color:'004060'">注①索隐太息谓久蓄气而大吁也。
<br>
<br>　　注②索隐指苏秦也。礼，卿大夫称主。今嘉苏子合从诸侯，锒美之，故称曰主。</span>
<br>
<br>　　又说魏襄王①曰：“大王之地，南有鸿沟、②陈、汝南、许、郾、③昆阳、召陵、
舞阳、新都、新V，④东有淮、颍、⑤煮枣、⑥无胥，⑦西有长城之界，北有河外、⑧
卷、衍、酸枣，⑨地方千里。地名虽小，然而田舍庐庑之数，曾无所刍牧。人民之，
车马之多，日夜行不绝，殷殷，⑩若有三军之。臣窃量大王之国不下楚。，然衡
人怵王⑾交强虎狼之秦以侵天下，卒有秦患，⑿不顾其祸。夫挟强秦之势以内劫其主，
罪无过此者。魏，天下之强国也；王，天下之贤王也。今乃有意西面而事秦，称东藩，
筑帝宫，⒀受冠带，⒁祠春秋，⒂臣窃为大王耻之。
<br>
<br>　　<span style="font-size:10.5pt;color:'004060'">注①索隐世本惠王子名嗣。
<br>
<br>　　注②集解徐广曰：“在荥阳。”
<br>
<br>　　注③集解徐广曰：“在颍川。于仪小！彼饕音偃，又于建反。战国策作“鄢”。
<br>
<br>　　按：地理志颍川有许、郾二县，又有B陵县，故所称惑也。B音焉。正义陈、汝南，
今汝州、豫州县也。
<br>
<br>　　注④集解地理志颍川有昆阳、舞阳县，汝南有新V县，南阳有新都县。索隐地理志
昆阳、舞阳属颍川，召陵、新V属汝南。按：新V□V丘，章帝以封殷后于宋。新都属
南阳。按：战国策直云新V，无“新都”二字。正义召陵在豫州，舞阳在许州。
<br>
<br>　　注⑤正义淮阳、颖川二郡。
<br>
<br>　　注⑥集解徐广曰：“在宛句。”正义在宛朐。按：宛朐，曹州县也。
<br>
<br>　　注⑦索隐按；其地阙。
<br>
<br>　　注⑧正义谓河南地。
<br>
<br>　　注⑨集解徐广曰：“荥阳卷县有长城，经阳武到密。衍，地名。索隐徐广云“荥阳
卷县有长城”，盖据地险为说也。正义卷在郑州原武县北七里。酸枣在滑州。衍，徐云地名。
<br>
<br>　　注⑩正义，麾宏反。殷音隐。
<br>
<br>　　注⑾正义衡音横。怵音恤。
<br>
<br>　　注⑿正义卒音□忽反。
<br>
<br>　　注⒀索隐谓为秦筑宫，备其巡狩而舍之，故谓之“帝宫”。
<br>
<br>　　注⒁索隐谓冠带制度皆受秦法。
<br>
<br>　　注⒂索隐言春秋贡奉，以助秦祭祀。</span>
<br>
<br>　　“臣闻越王句践战敝卒三千人，禽夫差于干遂；①武王卒三千人，革车三百乘，制
纣于牧野：②岂其士卒哉，诚能奋其威也。今窃闻大王之卒，武士二十万，③苍头二
十万，④奋击二十万，厮徒十万，⑤车六百乘，骑五千匹。此其过越王句践、武王远矣，
今乃听于k臣之说而欲臣事秦。夫事秦必割地以效实，⑥故兵未用而国已亏矣。凡k臣
之言事秦者，皆奸人，非忠臣也。夫为人臣，割其主之地以求外交，偷取一时之功而不
顾其后，破公家而成私门，外挟强秦之势以内劫其主，以求割地，愿大王孰察之。
<br>
<br>　　<span style="font-size:10.5pt;color:'004060'">注①索隐按：干遂，地名，不知所在。然按干是水旁之高地，故有“江干”“河干”
是也。又左思吴都赋云“长干延属”，是干为江旁之地。遂者，道也。于干有道，因为
地名。正义在苏州吴县西北四十余里万安山西南一里太湖。夫差败于姑苏，禽于干遂，
相去四十余里。
<br>
<br>　　注②正义今]州城是也。周武王伐纣于牧野，筑之。
<br>
<br>　　注③集解汉书刑法志曰：“魏氏武卒衣三属之甲，操十二石之弩，负矢五十，置戈
其上，冠俅剑，赢三日之粮，日中而趋百里，中试则复其户，利其田宅。”
<br>
<br>　　索隐衣音意。属音烛。按：三属谓甲衣也。覆膊，一也；甲裳，二也；胫衣，三也。
甲之有裳，见左传也。赢音盈。谓赍糗粮。中音竹仲反。谓其筋力能负重，所以得中试
也。复音福。谓中试之人，国家当优复，赐之上田宅，故云“利其田宅”也。
<br>
<br>　　注④索隐谓以青巾裹头，以异于。荀卿“魏有苍头二十万”是也。
<br>
<br>　　注⑤索隐厮音斯。谓厮养之卒。斯，养马之贱者，今起为之卒。正义厮音斯。谓炊烹供养杂役。
<br>
<br>　　注⑥索隐谓割地献秦，以效己之诚实。</span>
<br>
<br>　　“周书曰：‘挠挠不绝，蔓蔓柰何？豪牦不伐，将用斧柯。’前虑不定，后有大患，
将柰之何？大王诚能听臣，六国从亲，专心并力壹意，则必无强秦之患。故敝邑赵王使臣效愚计，①奉明约，在大王之诏诏之。”
<br>
<br>　　<span style="font-size:10.5pt;color:'004060'">注①索隐此“效”犹呈也，见也。</span>
<br>
<br>　　魏王曰：“寡人不肖，未尝得闻明教。今主君以赵王之诏诏之，敬以国从。”因东说齐宣王①曰：“齐南有泰山，东有琅邪，西有清河，②北有勃海，北所谓四塞之国也。齐地方二千余里，带甲数十万，粟如丘山。三军之良，五家之兵，③进如锋
矢，④战如雷霆，解如风雨。即有军役，未尝倍泰山，绝清河，涉勃海也。⑤临之中
七万户，臣窃度之，不下户三男子，三七二十一万，不待发于远县，而临之卒固已二
十一万矣。临甚富而实，其民无不吹竽鼓瑟，弹琴击筑，⑥斗鸡走狗，六博⑦蹋鞠⑧
者。临之涂，车毂击，人肩摩，连衽成帷，举袂成幕，挥汗成雨，家殷人足，志高气
扬。夫以大王之贤与齐之强，天下莫能当。今乃西面而事秦，臣窃为大王羞之。
<br>
<br>　　<span style="font-size:10.5pt;color:'004060'">注①索隐世本名辟强，威王之子也。
<br>
<br>　　注②正义□贝州。
<br>
<br>　　注③索隐按：高诱注战国策云“五家□五国也”。
<br>
<br>　　注④索隐按；战国策作“疾如锥矢”。高诱曰“锥矢，小矢，喻径疾也”。吕氏春
秋曰“所贵锥矢者，为应声而至”。正义齐军之进，若锋芒之刀，良弓之矢，用之有进
而无退。
<br>
<br>　　注⑤正义言临淄自足也。绝，涉，皆度也。勃海，沧州也。齐有军役，不用度河取
二部。
<br>
<br>　　注⑥正义筑似琴而大，头圆，五弦，击之不鼓。
<br>
<br>　　注⑦索隐按：王逸注楚词云“博，着也。行六溃故曰六博”。
<br>
<br>　　注⑧集解刘向别录曰：“啪险撸传言黄帝所作，或曰起战国之时。蹋鞠，兵势也，
所以练武士，知有材也，皆因嬉戏而讲练之。”蹋，徒猎反。鞠，求六反。索隐上徒腊
反，下居六反。别录注云：“蹴g，促六反。蹴亦蹋也。”</span>
<br>
<br>　　崔豹云：“起黄帝时，习兵之恕！薄扒曳蚝、魏之所以重畏秦者，为与秦接境壤界也。兵出而相当，不出十日而战胜
存亡之机决矣。韩、魏战而胜秦，则兵半折，四境不守；战而不胜，则国已危亡随其后。
是故韩、魏之所以重与秦战，而轻为之臣也。今秦之攻齐则不然。倍韩、魏之地，过]
阳晋之道，①径乎亢父之险，②车不得方轨，③骑不得比行，百人守险，千人不敢过也。
秦虽欲深入，则狼顾，④恐韩、魏之议其后也。是故恫疑⑤虚n，⑥骄矜而不敢进，⑦
则秦之不能害齐亦明矣。
<br>
<br>　　<span style="font-size:10.5pt;color:'004060'">注①集解徐广曰：“魏哀王十六年，秦拔魏蒲n、阳晋、封陵。”索隐按：阳晋，
魏邑也。魏系家“哀王十六年，秦拔魏蒲阪、阳晋、封陵”是也。刘氏云“阳晋，地名，
盖适齐之道，]国之西南也”。正义言秦伐齐，背韩、魏地而与齐战。徐说阳晋非也，
乃是晋阳耳。]地曹、濮等州也。杜预云“曹，]下邑也”。阳晋故城在曹州乘氏县西
北三十七里。
<br>
<br>　　注②索隐亢音刚，又苦浪反。地理志县名，属梁国也。正义故县在兖州任城县南五
十一里。
<br>
<br>　　注③正义言不得两车并行。
<br>
<br>　　注④正义狼性怯，走常还顾。
<br>
<br>　　注⑤索隐上音通，一音洞。恐惧也。
<br>
<br>　　注⑥集解呼葛反。索隐n，本一作“喝”，并呼葛反。高诱曰：“虚n，喘息惧貌
也。”刘氏云：“秦自疑惧，不敢进兵，虚作恐怯之词，以胁韩、魏也。”
<br>
<br>　　注⑦正义言秦虽至亢父，犹恐惧狼顾，虚作喝骂，骄溢矜夸，不敢进伐齐明矣。</span>
<br>
<br>　　“夫不深料秦之无柰齐何，而欲西面而事之，是k臣之计过也。今无臣事秦之名而
有强国之实，臣是故愿大王少留意计之。”
<br>
<br>　　齐王曰：“寡人不敏，僻远守海，穷道东境之国也，未尝得闻余教。今足下以赵王
诏诏之，敬以国从。”
<br>
<br>　　乃西南说楚威王①曰：“楚，天下之强国也；王，天下之贤王也。西有黔中、②巫
郡，③东有夏州、④海阳，⑤南有洞庭、⑥苍梧，⑦北有陉塞、郇阳，⑧地方五千余里，
带甲百万，车千乘，骑万匹，粟支十年。此霸王之资也。夫以楚之强与王之贤，天下莫
能当也。今乃欲西面而事秦，则诸侯莫不西面而朝于章台之下矣。
<br>
<br>　　<span style="font-size:10.5pt;color:'004060'">注①索隐威王名商，宣王之子。
<br>
<br>　　注②集解徐广曰：“今之武陵也。”正义今朗州，楚黔中郡，其故城在辰州西二十
里，皆盘瓠后也。
<br>
<br>　　注③集解徐广曰：“巫郡者，南郡之西界。”正义巫郡，夔州巫山县是。
<br>
<br>　　注④集解徐广曰：“楚考烈王元年，秦取夏州。”S案：左传“楚庄王伐陈，乡取
一人焉以归，谓之夏州”。而注者不说夏州所在。车胤撰桓温集云：“夏口城上数里有
洲，名夏州。”“东有夏州”谓此也。索隐裴S据左氏及车胤说夏州，其文甚明，而刘
伯庄以为夏州侯之本国，亦未为得也。正义大江中州也。夏水口在荆州江陵县东南二十
五里。
<br>
<br>　　注⑤索隐按：地理志无海阳。刘氏云“楚之东境”。
<br>
<br>　　注⑥索隐今之青草湖是也，在岳州界也。
<br>
<br>　　注⑦索隐地名。地理志有苍梧郡。正义苍梧山在道州南。
<br>
<br>　　注⑧集解徐广曰：“春秋曰‘遂伐楚，次于陉’。楚威王十一年，魏败楚陉山。</span>
<br>
<br>　　析县有钧水，或者郇阳今之顺阳乎？一本‘北有汾、陉之塞’也。”索隐陉山在楚
北境，威王十一年，魏败楚陉山是也。郇音荀。北有郇阳，其地当在汝南、颍川之界。
检地理志及太康地记，北境并无郇邑。郇邑在河东，晋地。计郇阳当是新阳，声相近字
变耳。汝南有新阳县，应劭云“在新水之阳”，犹豳邑变为眨亦当然也。徐氏云“郇
阳当是慎阳”，盖其疏也。正义陉山在郑州新郑县西南三十里。顺阳故城在郑州穰县西
百四十里。
<br>
<br>　　“秦之所害莫如楚，楚强则秦弱，秦强则楚弱，其势不两立。故为大王计，莫如从
亲以孤秦。大王不从*[亲]*，秦必起两军，一军出武关，一军下黔中，则鄢郢动矣。①
<br>
<br>　　<span style="font-size:10.5pt;color:'004060'">注①集解徐广曰：“今南郡宜城。”正义鄢乡故城在襄州率道县南九里。安郢城在
荆州江陵县东北六里。秦兵出武关，则临鄢矣；兵下黔中，则临郢矣。</span>
<br>
<br>　　“臣闻治之其未乱也，为之其未有也。患至而后忧之，则无及已。故愿大王蚤孰计
之。
<br>
<br>　　“大王诚能听臣，臣请令山东之国奉四时之献，以承大王之明诏，委社稷，奉宗庙，
练士厉兵，在大王之所用之。大王诚能用臣之愚计，则韩、魏、齐、燕、赵、]之妙音
美人必充后宫，燕、代橐驼良马必实外厩。故从合则楚王，衡成则秦帝。今释霸王之业，
而有事人之名，臣窃为大王不取也。
<br>
<br>　　“夫秦，虎狼之国也，有吞天下之心。秦，天下之仇雠也。衡人皆欲割诸侯之地以
事秦，此所谓养仇而奉雠者也。夫为人臣，割其主之地以外交强虎狼之秦，以侵天下，
卒有秦患，不顾其祸。夫外挟强秦之威以内劫其主，以求割地，大逆不忠，无过此者。
故从亲则诸侯割地以事楚，衡合则楚割地以事秦，此两策者相去远矣，二者大王何居焉？
故敝邑赵王使臣效愚计，奉明约，在大王诏之。”
<br>
<br>　　楚王曰：“寡人之国西与秦接境，秦有举巴蜀并汉中之心。秦，虎狼之国，不可亲
也。而韩、魏迫于秦患，不可与深谋，与深谋恐反人以入于秦，故谋未发而国已危矣。
寡人自料以楚当秦，不见胜也；内与k臣谋，不足恃也。寡人卧不安席，食不甘味，心
摇摇然如县旌而无所终薄。①今主君欲一天下，收诸侯，存危国，寡人谨奉社稷以从。”
<br>
<br>　　<span style="font-size:10.5pt;color:'004060'">注①集解白洛反。</span>
<br>
<br>　　于是六国从合而并力焉。苏秦为从约长，并相六国。
<br>
<br>　　北报赵王，乃行过雒阳，车骑辎重，诸侯各发使送之甚，疑于王者。①周显王闻
之恐惧，除道，使人郊劳。②苏秦之昆弟妻嫂侧目不敢仰视，俯伏侍取食。苏秦笑谓其
嫂曰：“何前倨而后恭也？”嫂委E蒲服，③以面掩地而谢曰：“见季子位高金多也。”
④苏秦喟然叹曰：“此一人之身，富贵则亲戚畏惧之，贫贱则轻易之，况人乎！且使
我有雒阳负郭田二顷，⑤吾岂能佩六国相印乎！”
<br>
<br>　　于是散千金以赐宗族朋友。初，苏秦之燕，贷人百钱为资，乃得富贵，以百金偿之。
报诸所尝见德者。其从者有一人独未得报，乃前自言。苏秦曰：“我非忘子。子之与
我至燕，再三欲去我易水之上，方是时，我困，故望子深，是以
<br>
<br>　　<span style="font-size:10.5pt;color:'004060'">注①索隐疑作“拟”读。
<br>
<br>　　注②集解仪礼曰：“宾至近郊，君使卿朝服用束帛劳。”
<br>
<br>　　注③索隐委E谓以面掩地而进，若E行也。蒲服即匍匐，并音蒲仆。
<br>
<br>　　注④集解谯周曰：“苏秦字季子。”索隐按：其嫂呼小叔为季子耳，未必即其字。
允南即以为字，未之得也。
<br>
<br>　　注⑤索隐负者，背也，枕也。近城之地，沃润流泽，最为膏腴，故曰“负郭”也。</span>
<br>
<br>　　苏秦既约六国从亲，归赵，赵肃侯封为武安君，乃投从约书于秦。①秦兵不敢窥函
谷关十五年。
<br>
<br>　　<span style="font-size:10.5pt;color:'004060'">注①索隐乃设从约书。案：诸本作“投”。言设者，谓宣布其从约六国之事以告于
秦。若作“投”，亦为易解。</span>
<br>
<br>　　其后秦使犀首欺齐p魏，与共伐赵，欲败从约。齐p魏伐赵，赵王让苏秦。苏秦恐，
请使燕，必报齐。苏秦去赵①而从约皆解。
<br>
<br>　　<span style="font-size:10.5pt;color:'004060'">注①集解徐广曰：“自初说燕至此三年。”</span>
<br>
<br>　　秦惠王以其女为燕太子妇。是岁，文侯卒，太子立，是为燕易王。易王初立，齐宣
王因燕丧伐燕，取十城。易王谓苏秦曰：“往日先生至燕，而先王资先生见赵，遂约六
国从。今齐先伐赵，次至燕，以先生之故为天下笑，先生能为燕得侵地乎？”苏秦大X，
曰：“请为王取之。”
<br>
<br>　　苏秦见齐王，再拜，俯而庆，仰而吊。①齐王曰：“是何庆吊相随之速也？”
<br>
<br>　　苏秦曰：“臣闻饥人所以饥而不食乌喙者，②为其愈充腹而与饿死同患也。③今燕
虽弱小，即秦王之少也。大王利其十城而长与强秦为仇。今使弱燕为e行而强秦敝其
后，以招天下之精兵，是食乌喙之类也。”齐王愀然变色④曰：“然则柰何？”苏秦曰：“臣闻古之善制事者，转祸为福，因败为功。大王诚能听臣计，即归燕之十城。燕无故而得十城，必喜；秦王知以己之故而归燕之十城，亦必喜。
此所谓弃仇雠而得石交者也。夫燕p秦俱事齐，则大王号令天下，莫敢不听。是王以虚
辞附秦，以十城取天下。此霸王之业也。”王曰：“善。”于是乃归燕之十城。
<br>
<br>　　<span style="font-size:10.5pt;color:'004060'">注①索隐刘氏云：“当时庆吊应有其词，但史家不录耳。”
<br>
<br>　　注②集解本草经曰：“乌头，一名乌喙。”索隐乌啄，音卓，又音许秽反。今之毒
药乌头是。正义广雅云：“岁奚，毒附子也。一岁为乌啄，三岁为附子，四岁为乌头，
五岁为天雄。”
<br>
<br>　　注③索隐刘氏以愈犹暂，非也。谓食乌头为其暂愈饥而充腹，少时毒发而死，亦与
饥死同患也。
<br>
<br>　　注④索隐愀音自酋反，又七小反。</span>
<br>
<br>　　人有毁苏秦者曰：“左右卖国反复之臣也，将作乱。”苏秦恐得罪归，而燕王不复
官也。苏秦见燕王曰：“臣，东周之鄙人也，无有分寸之功，而王亲拜之于庙而礼之于
廷。今臣为王却齐之兵而*(攻)*得十城，宜以益亲。今来而王不官臣者，人必有以不信
伤臣于王者。臣之不信，王之福也。臣闻忠信者，所以自为也；进取者，所以为人也。
且臣之说齐王，曾非欺之也。臣弃老母于东周，固去自为而行进取也。今有孝如曾参，
廉如伯夷，信如尾生。得此三人者以事大王，何若？”王曰：“足矣。”苏秦曰：“孝
如曾参，义不离其亲一宿于外，王又安能使之步行千里而事弱燕之危王哉？廉如伯夷，
义不为孤竹君之嗣，不肯为武王臣，不受封侯而饿死首阳山下。有廉如此，王又安能使
之步行千里而行进取于齐哉？信如尾生，与女子期于梁下，女子不来，水至不去，抱柱
而死。有信如此，王又安能使之步行千里却齐之强兵哉？臣所谓以忠信得罪于上者也。”
燕王曰：“若不忠信耳，岂有以忠信而得罪者乎？”苏秦曰：“不然。臣闻客有远为吏
而其妻私于人者，其夫将来，其私者忧之，妻曰‘勿忧，吾已作药酒待之矣’。居三日，
其夫果至，妻使妾举药酒进之。妾欲言酒之有药，则恐其逐主母也，欲勿言乎，则恐其
杀主父也。于是乎详僵而弃酒。①主父大怒，笞之五十。故妾一僵而覆酒，上存主父，
下存主母，然而不免于笞，恶在乎忠信之无罪也？夫臣之过，不幸而类是乎！”燕王曰：
“先生复就故官。”益厚遇之。
<br>
<br>　　<span style="font-size:10.5pt;color:'004060'">注①索隐详音羊。详，诈也。僵，仆也，音姜。</span>
<br>
<br>　　易王母，文侯夫人也，与苏秦私通。燕王知之，而事之加厚。苏秦恐诛，乃说燕王
曰：“臣居燕不能使燕重，而在齐则燕必重。”燕王曰：“唯先生之所为。”
<br>
<br>　　于是苏秦详为得罪于燕而亡走齐，齐宣王以为客卿。①
<br>
<br>　　<span style="font-size:10.5pt;color:'004060'">注①集解徐广曰：“燕易王之十年时。”</span>
<br>
<br>　　齐宣王卒，愍王即位，说愍王厚葬以明孝，高宫室大苑囿以明得意，欲破敝齐而为
燕。燕易王卒，①燕哙立为王。其后齐大夫多与苏秦争宠者，而使人刺苏秦，不死，殊
而走。②齐王使人求贼，不得。苏秦且死，乃谓齐王曰：“臣即死，车裂臣以徇于市，
曰‘苏秦为燕作乱于齐’，如此则臣之贼必得矣。”于是如其言，而杀苏秦者果自出，
齐王因而诛之。燕闻之曰：“甚矣，齐之为苏生③报仇也！”
<br>
<br>　　<span style="font-size:10.5pt;color:'004060'">注①集解徐广曰：“易王十二年卒。”
<br>
<br>　　注②集解风俗通义称汉令“蛮夷戎狄有罪当殊”。殊者，死也，与诛同指。而此云
“不死，殊而走”者，苏秦时虽不即死，然是死创，故云“殊”。
<br>
<br>　　注③集解徐广曰：“一作‘先’。”</span>
<br>
<br>　　苏秦既死，其事大泄。齐后闻之，乃恨怒燕。燕甚恐。苏秦之弟曰代，代弟苏厉，
见兄遂，亦皆学。及苏秦死，代乃求见燕王，欲袭故事。曰：“臣，东周之鄙人也。窃
闻大王义甚高，鄙人不敏，释I耨而干大王。至于邯郸，所见者绌于所闻于东周，臣窃
负其志。及至燕廷，观王之k臣下吏，王，天下之明王也。”
<br>
<br>　　燕王曰：“子所谓明王者何如也？”对曰：“臣闻明王务闻其过，不欲闻其善，臣
请谒王之过。夫齐p赵者，燕之仇雠也；楚p魏者，燕之援国也。今王奉仇雠以伐援国，
非所以利燕也。王自虑之，此则计过，无以闻者，非忠臣也。”
<br>
<br>　　王曰：“夫齐者固寡人之雠，所欲伐也，直患国敝力不足也。子能以燕伐齐，则寡
人举国委子。”对曰：“凡天下战国七，燕处弱焉。独战则不能，有所附则无不重。南
附楚，楚重；西附秦，秦重；中附韩p魏，韩p魏重。且苟所附之国重，此必使王重矣。
①今夫齐，长主②而自用也。南攻楚五年，畜聚竭；西困秦三年，士卒罢敝；北与燕人战，覆三军，得二将。③然而以其余兵南面举五千乘之大宋，④而包十二诸侯。此其君欲得，其民力竭，恶足取乎！且臣闻之，数战则民劳，久师则兵敝矣。”
燕王曰：“吾闻齐有清济p浊河⑤可以为固，长城p钜防⑥足以为塞，诚有之乎？”对
曰：“天时不与，虽有清济p浊河，恶足以为固！民力罢敝，虽有长城p钜防，恶足以
为塞！且异日济西不师，⑦所以备赵也；河北不师，⑧所以备燕也。今济西河北尽已役矣，封内敝矣。夫骄君必好利，而亡
国之臣必贪于财。王诚能无羞从子母弟⑨以为质，⑩宝珠玉帛以事左右，彼将有德燕而
轻亡宋，则齐可亡已。”燕王曰：“吾终以子受命于天矣。”
<br>
<br>　　燕乃使一子质于齐。而苏厉因燕质子而求见齐王。齐王怨苏秦，欲囚苏厉。燕质子
为谢，已遂委质为齐臣。⑾
<br>
<br>　　<span style="font-size:10.5pt;color:'004060'">注①正义言附诸国，诸国重燕而燕尊重。
<br>
<br>　　注②索隐按：谓齐王年长也。或作“齐强，故言长主”。
<br>
<br>　　注③集解徐广曰：“齐覆三而燕失二将。”索隐按：徐广云“齐覆三军而燕失二将”。
又战国策云“获二将”，亦谓燕之二将，是燕之失也。
<br>
<br>　　注④正义齐表云“齐愍王三十八年灭宋”，乃当赧王二十九年。此说乃燕哙之时，
当周慎王之时，齐[灭]宋在前三十余年，恐文误矣。
<br>
<br>　　注⑤正义济p漯二水上承黄河，并淄p青之北流入海。黄河又一源从洛p魏二州界
北流入海，亦齐西北界。
<br>
<br>　　注⑥集解徐广曰：“济北卢县有防门，又有长城东至海。正义长城西头在济州平阴
县界。竹书纪年云：“梁惠王二十年，齐闵王筑防以为长城。”太山记云：“太山西有长城，缘河经太山，余一千里，至琅邪台入海。”
<br>
<br>　　注⑦正义济州已西也。
<br>
<br>　　注⑧正义谓沧p博等州，在漯河之北。
<br>
<br>　　注⑨索隐战国策“从”作“宠”。
<br>
<br>　　注⑩正义音致。
<br>
<br>　　注⑾正义质，真栗反。</span>
<br>
<br>　　燕相子之与苏代婚，而欲得燕权，乃使苏代侍质子于齐。齐使代报燕，燕王哙问曰：
“齐王其霸乎？”曰：“不能。”曰：“何也？”曰：“不信其臣。”于是燕王专任子
之，已而让位，燕大乱。齐伐燕，杀王哙p子之。①燕立昭王，而苏代p苏厉遂不敢入
燕，皆终归齐，齐善待之。
<br>
<br>　　<span style="font-size:10.5pt;color:'004060'">注①集解徐广曰：“是周赧王之元年时也。”</span>
<br>
<br>　　苏代过魏，魏为燕执代。齐使人谓魏王曰：“齐请以宋地封泾阳君，①秦必不受。
秦非不利有齐而得宋地也，②不信齐王与苏子也。今齐魏不和如此其甚，则齐不欺秦。
秦信齐，齐秦合，泾阳君有宋地，非魏之利也。故王不如东苏子，秦必疑齐而不信苏子
矣。齐秦不合，天下无变，伐齐之形成矣。”于是出苏代。代之宋，宋善待之。
<br>
<br>　　<span style="font-size:10.5pt;color:'004060'">注①正义泾阳君，秦王弟，名悝也。泾阳，雍州县也。齐苏子告秦共伐宋以封泾阳
君，然齐假设此策以救苏代。
<br>
<br>　　注②正义齐言秦相亲共伐宋，秦得宋地，又得齐事秦，不信齐及苏代，恐为不成也。</span>
<br>
<br>　　齐伐宋，宋急，苏代乃遗燕昭王书曰：①
<br>
<br>　　<span style="font-size:10.5pt;color:'004060'">注①正义此书为宋说燕，令莫助齐p梁。</span>
<br>
<br>　　夫列在万乘而寄质于齐，①名卑而权轻；奉万乘助齐伐宋，民劳而实费；夫破宋，
残楚淮北，肥大齐，雠强而国害：此三者皆国之大败也。然且王行之者，将以取信于齐
也。齐加不信于王，而忌燕愈甚，是王之计过矣。夫以宋加之淮北，强万乘之国也，而
齐并之，是益一齐也。②北夷方七百里，③加之以鲁p]，强万乘之国也，而齐并之，
是益二齐也。夫一齐之强，燕犹狼顾而不能支，今以三齐临燕，其祸必大矣。
<br>
<br>　　<span style="font-size:10.5pt;color:'004060'">注①正义燕前有一子质于齐。
<br>
<br>　　注②正义更以淮北之地加于齐都，是强万乘之国而齐总并之，是益一齐。
<br>
<br>　　注③索隐谓山戎p北狄附齐者。正义齐桓公伐山戎p令支，斩孤竹而南归海滨，诸
侯莫不来服。</span>
<br>
<br>　　虽然，智者举事，因祸为福，转败为功。齐紫，败素也，①而贾十倍；②越王句践
栖于会稽，复残强吴而霸天下：此皆因祸为福，转败为功者也。
<br>
<br>　　<span style="font-size:10.5pt;color:'004060'">注①集解徐广曰：“取败素染以为紫。”正义齐君好紫，故齐俗尚之。取恶素帛染
为紫，其价十倍贵于余。喻齐虽有大名，而国中以困弊也。韩子云：“齐桓公好服紫，
一国尽服紫，当时十素不得一紫，公患之。管仲曰：‘君欲止之，何不试勿衣也？’公
谓左右曰：‘恶紫华。’公语三日，境内莫有衣紫者。”
<br>
<br>　　注②索隐按：谓紫色价贵于帛十倍，而本是败素。以喻齐虽有大名，而其国中困毙
也。</span>
<br>
<br>　　今王若欲因祸为福，转败为功，则莫若挑霸齐而尊之，①使使盟于周室，焚秦符，
曰②“其大上计，破秦；其次，必长宾之”。③秦挟宾以待破，秦王必患之。秦五世伐
诸侯，今为齐下，秦王之志苟得穷齐，不惮以国为功。然则王何不使辩士以此言说秦王
曰：“燕p赵破宋肥齐，尊之为之下者，燕p赵非利之也。燕p赵不利而势为之者，以
不信秦王也。然则王何不使可信者接收燕p赵，令泾阳君p高陵君④先于燕p赵？秦有
变，因以为质，则燕p赵信秦。
<br>
<br>　　秦为西帝，燕为北帝，赵为中帝，立三帝以令于天下。韩p魏不听则秦伐之，齐不
听则燕p赵伐之，天下孰敢不听？天下服听，因驱韩p魏以伐齐，曰‘必反宋地，归楚
淮北’。反宋地，归楚淮北，燕p赵之所利也；并立三帝，燕p赵之所愿也。夫实得所
利，尊得所愿，燕p赵弃齐如脱缢矣。今不收燕p赵，齐霸必成。
<br>
<br>　　诸侯赞齐而王不从，是国伐也；诸侯赞齐而王从之，是名卑也。今收燕p赵，国安
而名尊；不收燕p赵，国危而名卑。夫去尊安而取危卑，智者不为也。”
<br>
<br>　　秦王闻若说，必若刺心然。则王何不使辩士以此若言说秦？秦必取，齐必伐矣。
<br>
<br>　　<span style="font-size:10.5pt;color:'004060'">注①正义挑，田鸟反，执持也。
<br>
<br>　　注②正义符，征兆也。
<br>
<br>　　注③索隐长音如字。宾为“摈”。正义大好上计策，破秦；次计，长摈□关西。
<br>
<br>　　注④集解徐广曰冯翊高陵县。索隐二人，秦王母弟也。高陵君名显。泾阳君名悝。</span>
<br>
<br>　　夫取秦，厚交也；伐齐，正利也。尊厚交，务正利，圣王之事也。
<br>
<br>　　燕昭王善其书，曰：“先人尝有德苏氏，子之之乱而苏氏去燕。燕欲报仇于齐，非
苏氏莫可。”乃召苏代，复善待之，与谋伐齐。竟破齐，愍王出走。
<br>
<br>　　久之，秦召燕王，燕王欲往，苏代约燕王曰：“楚得枳①而国亡，②齐得宋而国亡，
③齐p楚不得以有枳p宋而事秦者，何也？则有功者，秦之深雠也。
<br>
<br>　　秦取天下，非行义也，暴也。秦之行暴，正告天下。④
<br>
<br>　　<span style="font-size:10.5pt;color:'004060'">注①集解徐广曰：“巴郡有枳县。”正义枳，支是反，今涪州城。在秦，枳县在江
南。
<br>
<br>　　注②集解徐广曰：“燕昭王三十三年，秦拔楚鄢、西陵。”正义按：西陵在黄州。
<br>
<br>　　注③正义年表云齐愍王三十八年，灭宋。四十年，五国共击愍王，王走莒。
<br>
<br>　　注④索隐正告谓显然而告天下也。</span>
<br>
<br>　　“告楚曰：‘蜀地之甲，乘船浮于汶，①乘夏水②而下江，五日而至郢。汉中之甲，
乘船出于巴，③乘夏水而下汉，四日而至五渚。④寡人积甲宛东下随，⑤智者不及谋，
勇土不及怒，寡人如射隼矣。⑥王乃欲待天下之攻函谷，不亦远乎！’楚王为是故，十
七年事秦。
<br>
<br>　　<span style="font-size:10.5pt;color:'004060'">注①集解眉贫反。索隐音F。□江所出之岷山也。
<br>
<br>　　注②索隐夏音暇。谓夏潦之水盛长时也。
<br>
<br>　　注③索隐巴，水名，与汉水近。正义巴岭山在梁州南一百九十里。周地志云：“南渡老子水，登巴岭山。南回*(记)*大江。此南是古巴国，因以名山。”
<br>
<br>　　注④集解战国策曰“秦与荆人战，大破荆，袭郢，取洞庭、五渚”。然则五渚在洞
庭。索隐按：五渚，五处洲渚也，刘氏以为宛邓之闲，临汉水，不得在洞庭。或说五渚
□五湖，益与刘说不同也。
<br>
<br>　　注⑤索隐宛县之东而下随邑。
<br>
<br>　　注⑥索隐按：易曰“射隼于高墉之上，获之，无不利”。秦王言我今伐楚，必当捷
获也。正义隼若今之鹘。</span>
<br>
<br>　　“秦正告韩曰：‘我起乎少曲，①一日而断大行。②我起乎宜阳而触平阳，③二日
而莫不尽繇。④我离两周而触郑，五日而国举。’⑤韩氏以为然，故事秦。
<br>
<br>　　<span style="font-size:10.5pt;color:'004060'">注①索隐地名，近宜阳也。正义在怀州河阳县西北，解在范睢传。
<br>
<br>　　注②正义太行山羊肠阪道，北过韩上党也。
<br>
<br>　　注③正义宜阳、平阳皆韩大都也，隔河也。
<br>
<br>　　注④索隐音摇。摇，动也。
<br>
<br>　　注⑤索隐离，如字。谓屯兵以罹二周也，而乃触击于郑，故五日国举。举犹拔也。
正义离，历也。历二周而东触新郑州，韩国都拔矣。</span>
<br>
<br>　　“秦正告魏曰：‘我举安邑，塞女戟，①韩氏太原卷。②我下轵，道南阳，封冀，
③包两周。④乘夏水，浮轻舟，强弩在前，锬⑤戈在后，决荥口，魏无大梁；⑥决白马
之口，魏无外黄、济阳；⑦决宿胥之口，⑧魏无虚、顿丘。⑨陆攻则击河内，水攻则灭
大梁。’魏氏以为然，故事秦。
<br>
<br>　　<span style="font-size:10.5pt;color:'004060'">注①索隐女戟，地名，盖在太行山之西。
<br>
<br>　　注②索隐刘氏卷音轨免反也。按：举安邑，塞女戟，及至韩氏之韩国宜阳也。太原者，魏地不至太原，亦无别名太原者，盖“太”衍字也。原当为“京”。京及卷皆属荥阳，是魏境。又下轵道是河内轵县，言“道”者，亦衍字。徐广云“霸陵有轵
道亭”，非魏之境，其疏谬如此。正义卷，轨免反。刘伯庄云：“太原当为太行。卷犹
断绝。”
<br>
<br>　　注③集解徐广曰：“霸陵有轵道亭，河东皮氏有冀亭也。”索隐按：魏之南阳□河
内也。封，封陵也。冀，冀邑。皆在魏境，故徐广云“河东皮氏县有冀亭”。
<br>
<br>　　注④集解徐广曰：“张仪曰‘下河东，取成皋’也。”正义两周，王城及巩。
<br>
<br>　　注⑤集解徐广曰：“由反。”正义刘伯庄云：“音四廉反，利也。”
<br>
<br>　　注⑥索隐荥泽之口与今汴河口通，其水深，可以灌大梁，故云“无大梁”也。
<br>
<br>　　注⑦索隐白马河津在东郡，决其流以灌外黄及济阳。正义故黄城在曹州考城县东二
十四里。济阳故城在曹州h朐县西南三十五里。
<br>
<br>　　注⑧集解徐广曰：“纪年云魏救山塞集胥口。”索隐按：纪年作“胥”，盖亦津之
名，今其地不知所在也。正义淇水出]州淇县界之淇口，东至黎阳入河。魏志云：“武帝于清淇口东因宿胥故渎开白沟，道清淇二水入焉。”
<br>
<br>　　注⑨集解徐广曰：“秦始皇五年，取魏酸枣，燕虚、长平。”索隐虚，邑名，地与
酸枣相近。正义虚谓殷墟，今相州所理是。顿丘故城在魏州顿兵县东北二十里。括地志
云：“二国地时属魏。”</span>
<br>
<br>　　“秦欲攻安邑，恐齐救之，则以宋委于齐。曰：‘宋王无道，为木人以*(写)**[象]
*寡人，射其面。寡人地绝兵远，不能攻也。王苟能破宋有之，寡人如自得之。’已得安
邑，塞女戟，因以破宋为齐罪。①
<br>
<br>　　<span style="font-size:10.5pt;color:'004060'">注①索隐秦令齐灭宋，仍以破宋为齐之罪名。</span>
<br>
<br>　　“秦欲攻韩，恐天下救之，则以齐委于天下。曰：‘齐王四与寡人约，四欺寡人，
必率天下以攻寡人者三。有齐无秦，有秦无齐，必伐之，必亡之。’已得宜阳、少曲，
致蔺、*[离]*石，因以破齐为天下罪。
<br>
<br>　　“秦欲攻魏重楚，①则以南阳委于楚。曰：②‘寡人固与韩且绝矣。残均陵，塞
i③苟利于楚，寡人如自有之。’魏弃与国而合于秦，因以塞i为楚罪。
<br>
<br>　　<span style="font-size:10.5pt;color:'004060'">注①索隐重犹附也，尊也。正义畏楚救魏。
<br>
<br>　　注②正义南阳邓州地，本韩地也。韩先事秦，今楚取南阳，故言“与韩且绝矣”。
<br>
<br>　　注③集解音盲。徐广曰：“，江夏县。均，一作‘灼’。”索隐均陵在南阳，
盖今之均州。黾音盲，县名，在江夏。正义均州故城在随州西南五十里，盖均陵也。又
申州罗山县本汉县。申州有平清关，盖古县之i塞。</span>
<br>
<br>　　“兵困于林中，①重燕、赵，以胶东委于燕，以济西委于赵。已得讲于魏，②至公
子延，③因犀首属行④而攻赵。
<br>
<br>　　<span style="font-size:10.5pt;color:'004060'">注①集解徐广曰：“河南苑陵有林乡。”
<br>
<br>　　注②索隐讲，和也，解也。秦与魏和也。
<br>
<br>　　注③索隐至当为“质”，谓以公子延为质也。
<br>
<br>　　注④索隐犀首、公孙衍本魏将，因之以属军行。行音胡郎反，谓连兵相续也。</span>
<br>
<br>　　“兵伤于谯石，而遇败于阳马，①而重魏，则以叶、蔡委于魏。已得讲于赵，则劫
魏，*[魏]*不为割。困则使太后弟穰侯为和，嬴则兼欺舅与母。②
<br>
<br>　　<span style="font-size:10.5pt;color:'004060'">注①索隐按：谯石、阳马并赵地名，非县邑也。
<br>
<br>　　注②索隐按：嬴犹胜也。舅，穰侯魏也。母，太后也。</span>
<br>
<br>　　“适燕者①曰‘以胶东’，适赵者曰‘以济西’，适魏者曰‘以叶、蔡’，适楚者
曰‘以塞i’，适齐者曰‘以宋’，此必令言如循环，用兵如刺蜚，母不能制，舅不
能约。
<br>
<br>　　<span style="font-size:10.5pt;color:'004060'">注①索隐适音宅。适者，责也。下同。</span>
<br>
<br>　　“龙贾之战，①岸门之战，②封陵之战，③高商之战，④赵庄之战，⑤秦之所杀三
晋之民数百万，今其生者皆死秦之孤也。西河之外，上雒之地，三川晋国之祸，三晋之
半，秦祸如此其大也。⑥而燕、赵之秦者，⑦皆以争事秦说其主，此臣之所大患也。”
<br>
<br>　　<span style="font-size:10.5pt;color:'004060'">注①集解魏襄王五年，秦败我龙贾军。
<br>
<br>　　注②集解韩宣惠王十九年，秦大破我岸门。
<br>
<br>　　注③集解魏哀王十六年，秦败我封陵。
<br>
<br>　　注④集解此战事不见。
<br>
<br>　　注⑤集解赵肃侯二十二年，赵庄与秦战败，秦杀赵庄河西。
<br>
<br>　　注⑥索隐以言西河之外，上雒之地及三川晋国，皆是秦与魏战之处，秦兵祸败我三
晋之半，是秦祸如此其大者乎。
<br>
<br>　　注⑦索隐燕、赵之人往秦者，谓游说之士也。</span>
<br>
<br>　　燕昭王不行。苏代复重于燕。
<br>
<br>　　燕使约诸侯从亲如苏秦时，或从或不，而天下由此宗苏氏之从约。代、厉皆以寿死，
名显诸侯。
<br>
<br>　　太史公曰：苏秦兄弟三人，①皆游说诸侯以显名，其术长于权变。而苏秦被反闲以
死，天下共笑之，讳学其术。然世言苏秦多异，异时事有类之者皆附之苏秦。夫苏秦起
闾阎，连六国从亲，此其智有过人者。吾故列其行事，次其时序，毋令独蒙恶声焉。
<br>
<br>　　<span style="font-size:10.5pt;color:'004060'">注①索隐按：谯允南以为苏氏兄弟五人，更有苏辟、苏鹄，典略亦同其说。按：苏氏谱云然。</span>
<br>
<br>　　【索隐述赞】季子周人，师事鬼谷。揣摩既就，阴符伏读。合从离衡，佩印者六。
天王除道，家人扶服。贤哉代、厉，继荣党族。

</span></td>
  </tr>
<tr><td align=center><a href="index.htm"><span style="font-size:12pt; color: #2895C3; letter-spacing: 1px; line-height: 25px;">返&nbsp;&nbsp;回</span></a>&nbsp;&nbsp;&nbsp;&nbsp;<a href="070.htm"><span style="font-size:12pt; color: #2895C3; letter-spacing: 1px; line-height: 25px;">下一页</span></a></td></tr>
</table>
</center></div>
<div align="center"><center>
<table border=0 width=100% cellspacing=0 cellpadding=0>

<tr>
 <td  align='center'style="font-size: 11.5pt"><hr width="85%" size="1" 
 color="#CBE2EC"><a href="http://www.my285.com/">梦远书城(<font face="华文新魏">my285.com</font>)</a></td></tr></table>
</center></div>
<div align="center">
<script src="http://www.my285.com/41tf/gdx.js"></script>
<script src="http://www.my285.com/41tf/wd.js"></script></div>


<center><script src="../../41tf/WB.js"></script></center>
<script src="../../41tf/wdp.js"></script>
<script src="../../41tf/wdt.js"></script>
<div style='display:"none"'><script src="../../41tf/tj.js"></script></div>

</body>

<!-- Mirrored from www.my285.com/shishu/shiji/069.htm by HTTrack Website Copier/3.x [XR&CO'2007], Thu, 21 Mar 2013 03:59:54 GMT -->
</html>
