<html>

<!-- Mirrored from www.my285.com/shishu/shiji/031.htm by HTTrack Website Copier/3.x [XR&CO'2007], Thu, 21 Mar 2013 03:59:21 GMT -->
<head>
<meta http-equiv="Content-Type" content="text/html; charset=gb2312">
<title>梦远书城_史记(集注本) </title>
<link rel="stylesheet" href="images/wyt.css">

</head>
<center><script src="http://www.my285.com/41tf/DH1.js"></script></center>
<table border="0" width="100%" cellspacing="0" cellpadding="0" background="../../41tf/bj1.gif">
<tr><td align="center">
<script src="../../41tf/DH0.js"></script></td></tr></table>
<center><script src="../../41tf/DH.js"></script></center>
<div align="center">
<script src="http://www.my285.com/41tf/dd.js"></script>
<script src="http://www.my285.com/41tf/gds.js"></script></div><body bgcolor="#f7f7e7" topmargin="2" leftmargin="0" rightmargin="0" 
bottommargin="0">

<div align="center"><img src="images/logo.gif" width="165" height="41"></div>
<div align="center"><hr color="#CBE2EC" width=85%></div>
<div align=center><table width=85%>
   <tr><td align=right style="font-size:12pt; color: #2895C3; letter-spacing: 1px; line-height: 25px;">卷三十一&nbsp;&nbsp;吴太伯世家　第一
</span></td></tr></table></div><p>
<div align="center"><center>
<table border="0" width="85%">
  <tr>
    <td style="font-size:12pt; line-height: 150%;"><br>
<br>　　索隐系家者，记诸侯本系也，言其下及子孙常有国。故孟子曰“陈仲子，齐之系家”。
又董仲舒曰“王者封诸侯，非官之也，得以代为家也”。
<br>
<br>　　吴太伯，①太伯弟仲雍，②皆周太王之子，而王季历之兄也。季历贤，而有圣子昌，
太王欲立季历以及昌，于是太佰p仲雍二人乃e荆蛮，文身断发，示不可用，③以避季
历。季历果立，是为王季，而昌为文王。太伯之e荆蛮，自号句吴。④荆蛮义之，从而
归之千余家，立为吴太伯。
<br>
<br>　　<span style="font-size:10.5pt;color:'004060'">注①集解韦昭曰：“后武王追封为吴伯，故曰吴太伯。”索隐国语曰“黄池之会，
晋定公使谓吴王夫差曰‘夫命圭有命，固曰吴伯，不曰吴王’”，是吴本伯爵也。范宁
解论语曰“太者，善大之称；伯者，长也。周太王之元子故曰太伯”。称仲雍p季历，皆以字配名，则伯亦是字，又是爵，但其名史籍先阙耳。正义吴，国号也。太伯居梅里，在常州无锡县东南六十里。至十九世孙寿梦居之，号句吴。寿梦
卒，诸樊南徙吴。至二十一代孙光，使子胥筑阖闾城都之，今苏州也。
<br>
<br>　　注②索隐伯p仲p季是兄弟次第之字。若表德之字，意义与名相符，则系本曰“吴
孰哉居蕃离”，宋忠曰“孰哉，仲雍字。蕃离，今吴之余暨也”。解者云雍是孰食，故
曰雍字孰哉也。
<br>
<br>　　注③集解应劭曰：“常在水中，故断其发，文其身，以象龙子，故不见伤害。”
<br>
<br>　　正义江熙云：“太伯少弟季历生文王昌，有圣德，太伯知其必有天下，故欲传国于
季历。以太王病，托采药于吴越，不反。太王薨而季历立，一让也；季历薨而文王立，
二让也；文王薨而武王立，遂有天下，三让也。又释云：太王病，托采药，生不事之以
礼，一让也；太王薨而不反，使季历主丧，不葬之以礼，二让也；断发文身，示不可用，
使历主祭祀，不祭之以礼，三让也。”
<br>
<br>　　注④集解宋忠曰：“句吴，太伯始所居地名。”索隐荆者，楚之旧号，以州而言之
曰荆。蛮者，闽也。南夷之名；蛮亦称越。此言自号句吴，吴名起于太伯，明以前未有
吴号。地在楚越之界，故称荆蛮。颜师古注汉书，以吴言“句”者，夷语之发声，犹言
“于越”耳。此言“号句吴”，当如颜解。而注引宋忠以为地名者，系本居篇曰“孰哉
居蕃离，孰姑徙句吴”，宋氏见史记有“太伯自号句吴”之文，遂弥缝解彼云是太伯始
所居地名。裴氏引之，恐非其义。蕃离既有其地，句吴何总不知真实？吴人不闻别有城
邑曾名句吴，则系本之文或难依信。吴地记曰：“泰伯居梅里，在阖闾城北五十里许。”</span>
<br>
<br>　　太伯卒，①无子，弟仲雍立，是为吴仲雍。仲雍卒，②子季简立。季简卒，子叔达
立。叔达卒，子周章立。是时周武王克殷，求太伯p仲雍之后，得周章。
<br>
<br>　　周章已君吴，因而封之。乃封周章弟虞仲于周之北故夏虚，③是为虞仲，④列为诸
侯。
<br>
<br>　　<span style="font-size:10.5pt;color:'004060'">注①集解皇览曰：“太伯在吴县北梅里聚，去城十里。”
<br>
<br>　　注②索隐吴地记曰：“仲雍在吴郡常孰县西海虞山上，与言偃并列。”
<br>
<br>　　注③集解徐广曰：“在河东大阳县。”
<br>
<br>　　注④索隐夏都安邑，虞仲都大阳之虞城，在安邑南，故曰夏虚。左传曰“太伯p虞
仲，太王之昭”，则虞仲是太王之子必也。又论语称“虞仲p夷逸隐居放言”，是仲雍
称虞仲。今周章之弟亦称虞仲者，盖周章之弟字仲，始封于虞，故曰虞仲。则仲雍本字
仲，而为虞之始祖，故后代亦称虞仲，所以祖与孙同号也。</span>
<br>
<br>　　周章卒，子熊遂立，熊遂卒，子柯相立。①柯相卒，子强鸠夷立。强鸠夷卒，子余
桥疑吾立。②余桥疑吾卒，子柯卢立。柯卢卒，子周繇立。③周繇卒，子屈羽立。④屈
羽卒，子夷吾立。夷吾卒，子禽处立。禽处卒，子转立。⑤转卒，子颇高立。⑥颇高卒，
子句卑立。⑦是时晋献公灭周北虞公，以开晋伐虢也。⑧句卑卒，子去齐立。去齐卒，
子寿梦立。⑨寿梦立而吴始益大，称王。
<br>
<br>　　<span style="font-size:10.5pt;color:'004060'">注①正义柯音歌。相音相匠反。
<br>
<br>　　注②正义桥音F骄反。
<br>
<br>　　注③正义繇音遥，又音由。
<br>
<br>　　注④正义屈，居勿反。
<br>
<br>　　注⑤索隐谯周古史考云“柯转”。
<br>
<br>　　注⑥索隐古史考作“颇梦”。
<br>
<br>　　注⑦索隐古史考云“毕轸”。
<br>
<br>　　注⑧索隐春秋经僖公五年“冬，晋人执虞公”。左氏二年传曰“晋荀息请以屈产之
乘与垂棘之璧假道伐虢，宫之奇谏，不听。虞公许之，且请先伐之，遂伐虢，灭下阳”。
五年传曰“晋侯复假道伐虢，宫之奇谏，不听。以其族行，曰‘虞不腊矣’。八月甲午，
晋侯围上阳。冬十有二月，灭虢。师还，遂袭虞灭之”也。
<br>
<br>　　注⑨正义梦，莫公反。</span>
<br>
<br>　　自太伯作吴，五世而武王克殷，封其后为二：其一虞，在中国；其一吴，在夷蛮。
十二世而晋灭中国之虞。中国之虞灭二世，而夷蛮之吴兴。①大凡从太伯至寿梦十九世。②
<br>
<br>　　<span style="font-size:10.5pt;color:'004060'">注①正义中国之虞灭后二世，合七十一年，至寿梦而兴大，称王。
<br>
<br>　　注②索隐寿梦是仲雍十九代孙也。</span>
<br>
<br>　　王寿梦二年，①楚之亡大夫申公巫臣怨楚将子反而e晋，自晋使吴，教吴用兵乘车，
令其子为吴行人，②吴于是始通于中国。吴伐楚。十六年，楚共王伐吴，至衡山。③
<br>
<br>　　<span style="font-size:10.5pt;color:'004060'">注①索隐自寿梦已下始有其年，春秋唯记卒年。计二年当成七年也。
<br>
<br>　　注②集解服虔曰：“行人，掌国宾客之礼籍，以待四方之使，宾大客，受小客之币
辞。”索隐左传鲁成二年曰“巫臣使齐，及郑，使介反币，而以夏姬行，遂e晋”。七
年传曰“子重p子反杀巫臣之族而分其室，巫臣遗二子书曰‘余必使尔罢于奔命以死’。
巫臣使于吴，吴子寿梦悦之，乃通吴于晋，教吴乘车，教之战阵，教之叛楚，其子狐
庸焉，使为行人。吴始伐楚，伐巢，伐徐。马陵之会，吴入州来，子重p子反于是乎一岁七奔命”是。
<br>
<br>　　注③集解杜预曰：“吴兴乌程县南也。”索隐春秋经襄三年“楚公子婴齐帅师伐吴”，
左传曰“楚子重伐吴，为简之师，克鸠兹，至于衡山”也。</span>
<br>
<br>　　二十五年，王寿梦卒。①寿梦有子四人，长曰诸樊，②次曰余祭，次曰余t，③次
曰季札。④季札贤，而寿梦欲立之，季札让不可，于是乃立长子诸樊，摄行事当国。
<br>
<br>　　<span style="font-size:10.5pt;color:'004060'">注①索隐襄十二年经曰“秋九月，吴子乘卒”。左传曰寿梦。计从成六年至此，正
二十五年。系本曰“吴孰姑徙句吴”。宋忠曰“孰姑，寿梦也”。代谓祝梦乘诸也。寿
孰音相近，姑之言诸也，毛诗传读“姑”为“诸”，知孰姑寿梦是一人，又名乘也。
<br>
<br>　　注②索隐春秋经书“吴子遏”，左传称“诸樊”，盖遏是其名，诸樊是其号。公羊传“遏”作“谒”。
<br>
<br>　　注③索隐左传曰“阍戕戴吴”。杜预曰“戴吴，余祭也”。又襄二十八年左传，齐
庆封奔吴，句余与之朱方。杜预曰“句余，吴子夷末也”。计余祭以襄二十九年卒，则
二十八年赐庆封邑，不得是夷末。且句余余祭或谓是一人，夷末惟史记p公羊作“余t”，
左氏及谷梁并为“余祭”。夷末p句余音字各异，不得为一，或杜氏误耳。正义祭，侧
界反。t，莫葛反。
<br>
<br>　　注④索隐公羊传曰：“谒也，余祭也，夷末也，与季子同母者四人。季子弱而才，
兄弟皆爱之，同欲以为君，兄弟递相为君，而致国乎季子。故谒也死，余祭也立；余祭
也死，夷末也立；夷末也死，则国宜之季子，季子使而亡焉。僚者长庶也，即之。阖闾
曰：‘将从先君之命与，则国宜之季子也；如不从君之命，则宜立者我也。僚恶得为君
乎？’于是使专诸刺僚。”史记寿梦四子，亦约公羊文，但以僚为余子为异耳。左氏
其文不明，服虔用公羊，杜预依史记及吴越春秋。下注徐广引系本曰“夷及僚，夷
生光”，检系本今无此语。然按左狐庸对赵文子，谓“夷末甚德而度，其天所启也，必
此君之子孙实终之”。若以僚为末子，不应此言。又光言“我王嗣”，则光是夷子，
且明是庶子。</span>
<br>
<br>　　王诸樊元年，①诸樊已除丧，让位季札。季札谢曰：“曹宣公之卒也，诸侯与曹人
不义曹君，②将立子臧，子臧去之，以成曹君，③君子曰④‘能守节矣’。君义嗣，⑤
谁敢干君！有国，非吾节也。札虽不材，愿附于子臧之义。”
<br>
<br>　　吴人固立季札，季札弃其室而耕，乃舍之。⑥秋，吴伐楚，楚败我师。四年，晋平
公初立。⑦
<br>
<br>　　<span style="font-size:10.5pt;color:'004060'">注①集解世本曰“诸樊徙吴”也。
<br>
<br>　　注②集解服虔曰：“宣公，曹伯卢也，以鲁成公十三年会晋侯伐秦，卒于师。曹君，公子负刍也。负刍在国，闻宣公卒，杀太子而自立，故曰不义之也。”
<br>
<br>　　注③集解服虔曰：“子臧，负刍庶兄。”索隐成十三年左传曰：“曹宣公卒于师。
曹人使公子负刍守，使公子欣时逆丧。秋，负刍杀其太子而自立。”杜预曰：“皆宣公
庶子也。负刍，成公也。欣时，子臧也。”十五年传曰：“会于戚，讨曹成公也，执而
归诸京师。诸侯将见子臧于王而立之。子臧曰：‘前志有之，曰圣达节，杜预曰：圣人
应天命，不拘常礼也。次守节，杜预曰：谓贤者也。下失节。杜预曰：愚者，妄动也。为君，非吾节也。虽不能圣，敢失守乎？’遂逃
奔宋。”
<br>
<br>　　注④索隐君子者，左丘明所为史评仲尼之词，指仲尼为君子也。
<br>
<br>　　注⑤集解王肃曰：“义，宜也。嫡子嗣国，得礼之宜。”杜预曰：“诸樊嫡子，故
曰义嗣。”
<br>
<br>　　注⑥索隐“诸樊元年已除丧”至“乃舍之”，皆襄十四年左氏传文。正义舍音舍。
<br>
<br>　　注⑦索隐左传襄十六年春“葬晋悼公，平公即位”是也。</span>
<br>
<br>　　十三年，王诸樊卒。①有命授弟余祭，欲传以次，必致国于季札而止，以称先王寿
梦之意，且嘉季札之义，兄弟皆欲致国，令以渐至焉。季札封于延陵，②故号曰延陵季
子。
<br>
<br>　　<span style="font-size:10.5pt;color:'004060'">注①索隐春秋经襄二十五年：“十有二月，吴子遏伐楚，门于巢，卒。”左传曰：
“吴子诸樊伐楚，以报舟师之役，门于巢。巢牛臣曰：‘吴王勇而轻，若启之，将亲门，
我获射之，必殪。是君也死，疆其少安。’从之。吴子门焉，牛臣隐于短墙以射之，卒。”
<br>
<br>　　注②索隐襄三十一年左传赵文子问于屈狐庸曰“延州来季子其果立乎”，杜预曰
“延州来，季札邑也”昭二十七年左传曰“吴子使延州来季子聘于上国”，杜预曰“季
子本封延陵，后复封州来，故曰延州来”。成七年左传曰“吴入州来”，杜预曰“州来，
楚邑，淮南下蔡县是”。昭十三年传“吴伐州来”，二十三年传“吴灭州来”。则州来
本为楚邑，吴光伐灭，遂以封季子也。地理志云会稽毗陵县，季札所居。太康地理志曰
“故延陵邑，季札所居，栗头有季札祠”。地理志沛郡下蔡县云，古州来国，为楚所灭，
后吴取之，至夫差，迁昭侯于此。公羊传曰“季子去之延陵，终身不入吴国”，何休曰
“不入吴朝廷也”。此云“封于延陵”，谓因而赐之以菜邑。而杜预春秋释例土地名则
云“延州来，阙”，不知何故而为此言也。</span>
<br>
<br>　　王余祭三年，齐相庆封有罪，自齐来e吴。吴予庆封朱方之县，①以为奉邑，以女
妻之，富于在齐。
<br>
<br>　　<span style="font-size:10.5pt;color:'004060'">注①集解吴地记曰：“朱方，秦改曰丹徒。”</span>
<br>
<br>　　四年，吴使季札聘于鲁，①请观周乐。②为歌周南、召南。③曰：“美哉，始基之
矣，④犹未也。⑤然勤而不怨。”⑥歌邶、墉、]。⑦曰：“美哉，渊乎，忧而不困者
也。⑧吾闻]康叔、武公之德如是，是其]风乎？”⑨歌王。⑩曰：“美哉，思而不惧，
其周之东乎？”⑾歌郑。⑿曰：“其细已甚，民不堪也，是其先亡乎？”⒀歌齐。曰：“美哉，泱泱乎大风也哉。
⒁表东海者，其太公乎？⒂国未可量也。”⒃歌豳。曰：“美哉，荡荡乎，乐而不淫，
⒄其周公之东乎？”⒅歌秦。曰：“此之谓夏声。夫能夏则大，大之至也，其周之旧乎？”
⒆歌魏。曰：“美哉，hh乎，⒇大而婉，(21)俭而易，行以德辅，此则盟主也。”
(22)歌唐。曰：“思深哉，其有陶唐氏之遗风乎？不然，何忧之远也？(23)非令德
之后，谁能若是！”歌陈。曰：“国无主，其能久乎？”(24)自郐以下，无讥焉。(25)歌小雅。(26)曰：“美哉，思而不贰，(27)怨而不言，(28)其周德之衰乎？(29)犹有先王之遗民也。”(30)歌大雅。(31)曰：“广哉，熙熙乎，(32)曲而有直体，(33)其文王之德乎？”歌颂。(34)曰：“至矣哉，(35)直而不倨，(36)曲而不诎，(37)近而不浚(38)远而不携，(39)而迁不淫，(40)复而不
厌，(41)哀而不愁，(42)乐而不荒，(43)用而不匮，(44)广而不宣，(45)施
而不费，(46)取而不贪，(47)处而不}，(48)行而不流。(49)五声和，八风平，
(50)节有度，守有序，(51)盛德之所同也。”(52)见舞象、南钥者，(53)曰：
“美哉，犹有感。”(54)见舞大武，(55)曰：“美哉，周之盛也其若此乎？”见舞
韶护者，(56)曰：“圣人之弘也，(57)犹有X德，圣人之难也！”(58)见舞大夏，
(59)曰：“美哉，勤而不德！(60)非禹其谁能及之？”见舞招，(61)曰：“德
至矣哉，大矣，(62)如天之无不焘也，(63)如地之无不载也，虽甚盛德，无以加矣。
观止矣，若有他乐，吾不敢观。”(64)
<br>
<br>　　<span style="font-size:10.5pt;color:'004060'">注①集解在春秋鲁襄公二十九年。
<br>
<br>　　注②集解服虔曰：“周乐，鲁所受四代之乐也。”杜预曰：“鲁以周公故，有天子
礼乐。”
<br>
<br>　　注③集解杜预曰：“此皆各依其本国歌所常用声曲。”
<br>
<br>　　注④集解王肃曰：“言始造王基也。”
<br>
<br>　　注⑤集解贾逵曰：“言未有雅、颂之成功也。”杜预曰：“犹有商纣，未尽善也。”
<br>
<br>　　注⑥集解杜预曰：“未能安乐，然其音不怨怒。”
<br>
<br>　　注⑦集解杜预曰：“武王伐纣，分其地为三监。三监叛，周公灭之，并三监之地，
更封康叔，故三国尽被康叔之化。”
<br>
<br>　　注⑧集解贾逵曰：“渊，深也。”杜预曰：“亡国之音哀以思，其民困。]康叔、
武公德化深远，虽遭宣公淫乱，懿公灭亡，民犹秉义，不至于困。”
<br>
<br>　　注⑨集解贾逵曰：“康叔遭管叔p蔡叔之难，武公罹幽王、镦χ忧，故曰康叔、
武公之德如是。”杜预曰：“康叔，武公，皆]之令德君也。听声以为别，故有疑言。”
<br>
<br>　　注⑩集解服虔曰：“王室当在雅，衰微而列在风，故国人犹尊之，故称王，犹春秋
之王人也。”杜预曰：“王，黍离也。”
<br>
<br>　　注⑾集解服虔曰：“平王东迁雒邑。”杜预曰：“宗周殒灭，故忧思；犹有先王之
遗风，故不惧也。”正义思音肆。
<br>
<br>　　注⑿集解贾逵曰：“郑风，东郑是。”
<br>
<br>　　注⒀集解服虔曰：“其风细弱已甚，摄于大国之闲，无远虑持久之风，故曰民不堪，
将先亡也。”
<br>
<br>　　注⒁集解服虔曰：“泱泱，舒缓深远，有大和之意。其诗风刺，辞约而义微，体疏
而不切，故曰大风。”索隐泱，于良反。泱泱犹汪汪洋洋，美盛貌也。杜预曰“弘大之
声”也。
<br>
<br>　　注⒂集解王肃曰：“言为东海之表式。”
<br>
<br>　　注⒃集解服虔曰：“国之兴衰，世数长短，未可量也。”杜预曰：“言其或将复兴。”
<br>
<br>　　注⒄集解贾逵曰：“荡然无忧，自乐而不荒淫也。”
<br>
<br>　　注⒅集解杜预曰：“周公遭管蔡之变，东征，为成王陈后稷先公不敢荒淫，以成王
业，故言其周公东乎。”
<br>
<br>　　注⒆集解杜预曰：“秦仲始有车马礼乐，去戎狄之音而有诸夏之声，故谓之夏声。
及襄公佐周平王东迁而受其故地，故曰周之旧也。”
<br>
<br>　　注⒇索隐h音冯，又音泛。杜预曰：“中庸之声。”
<br>
<br>　　注(21)索隐左传作“大而婉”。杜预曰：“婉，约也。大而约，则俭节易行。”婉字宜读为“婉”也。
<br>
<br>　　注(22)集解徐广曰：“盟，一作‘明’。”S案：贾逵曰“其志大，直而有曲体，
归中和中庸之德，难成而实易行。故曰以德辅此，则盟主也”。杜预曰“惜其国小而无
明君”。索隐注引徐广曰“盟，一作‘明’”。按：左传亦作“明”，此以听声知政，
言其明听耳，非盟会也。
<br>
<br>　　注(23)集解杜预曰：“晋本唐国，故有尧之遗风。忧深思远，情发于声也。”
<br>
<br>　　注(24)集解杜预曰：“淫声放荡，无所畏忌，故曰国无主。”
<br>
<br>　　注(25)集解服虔曰：“郐以下，及曹风也。其国小，无所刺讥。”
<br>
<br>　　注(26)集解杜预曰：“小雅，小正，亦乐歌之章。”
<br>
<br>　　注(27)集解杜预曰：“思文武之德，无贰叛之心也。”
<br>
<br>　　注(28)集解王肃曰：“非不能言，畏罪咎也。”
<br>
<br>　　注(29)集解杜预曰：“衰，小也。”
<br>
<br>　　注(30)集解杜预曰：“谓有殷王余俗，故未大衰。”
<br>
<br>　　注(31)集解杜预曰：“大雅，陈文王之德，以正天下。”
<br>
<br>　　注(32)集解杜预曰：“熙熙，和乐声。”
<br>
<br>　　注(33)集解杜预曰：“论其声。”
<br>
<br>　　注(34)集解杜预曰：“颂者，以其成功告于神明。”
<br>
<br>　　注(35)集解贾逵曰：“言道备至也。”
<br>
<br>　　注(36)集解杜预曰：“倨，傲也。”
<br>
<br>　　注(37)集解杜预曰：“诎，挠也。”
<br>
<br>　　注(38)集解杜预曰：“谦，退也。”
<br>
<br>　　注(39)集解杜预曰：“携，贰也。”
<br>
<br>　　注(40)集解服虔曰：“迁，徙也。文王徙酆，武王居z。”杜预曰：“淫，过荡
也。”
<br>
<br>　　注(41)集解杜预曰：“常日新也。”
<br>
<br>　　注(42)集解杜预曰：“知命也。”
<br>
<br>　　注(43)集解杜预曰：“节之以礼也。”
<br>
<br>　　注(44)集解杜预曰：“德弘大。”
<br>
<br>　　注(45)集解杜预曰：“不自显也。”
<br>
<br>　　注(46)集解杜预曰：“因民所利而利之。”
<br>
<br>　　注(47)集解杜预曰：“义然后取。”
<br>
<br>　　注(48)集解杜预曰：“守之以道。”
<br>
<br>　　注(49)集解杜预曰：“制之以义。”
<br>
<br>　　注(50)集解杜预曰：“宫、商、角、征、羽谓之五声。八方之气谓之八风。”
<br>
<br>　　注(51)集解杜预曰：“八音克谐，节有度也。无相夺伦，守有序也。”
<br>
<br>　　注(52)集解杜预曰：“颂有殷、鲁，故曰盛德之所同。”
<br>
<br>　　注(53)集解贾逵曰：“象，文王之乐武象也。，舞曲也。南钥，以钥舞也。”
<br>
<br>　　索隐音朔，又素交反。
<br>
<br>　　注(54)集解服虔曰：“憾，恨也。恨不及己以伐纣而致太平也。”索隐感读为
“憾”，字省耳，胡暗反。
<br>
<br>　　注(55)集解贾逵曰：“大武，周公所作武王乐也。”
<br>
<br>　　注(56)集解贾逵曰：“韶护，殷成汤乐大护也。”
<br>
<br>　　注(57)集解贾逵曰：“弘，大也。”
<br>
<br>　　注(58)集解服虔曰：“X于始伐而无圣佐，故曰圣人之难也。”
<br>
<br>　　注(59)集解贾逵曰：“夏禹之乐大夏也。”
<br>
<br>　　注(60)集解服虔曰：“禹勤其身以治水土也。”
<br>
<br>　　注(61)集解服虔曰：“有虞氏之乐大韶也。”索隐“韶”“箫”二字体变耳。
<br>
<br>　　注(62)集解服虔曰：“至，帝王之道极于韶也。尽美尽善也。”
<br>
<br>　　注(63)集解贾逵曰：“焘，覆也。”
<br>
<br>　　注(64)集解服虔曰：“周用六代之乐，尧曰咸池，黄帝曰云门。鲁受四代，下周
二等，故不舞其二。季札知之，故曰有他乐吾不敢请。”</span>
<br>
<br>　　去鲁，遂使齐。说晏平仲曰：“子速纳邑与政。①无邑无政，乃免于难。齐国之政
将有所归；未得所归，难未息也。”故晏子因陈桓子以纳政与邑，是以免于栾高之难。②
<br>
<br>　　<span style="font-size:10.5pt;color:'004060'">注①集解服虔曰：“入邑与政职于公，不与国家之事。”
<br>
<br>　　注②集解难在鲁昭公八年。正义难，乃惮反。在鲁昭公八年。栾施、高强二氏作难，
陈桓子和之乃解也。</span>
<br>
<br>　　去齐，使于郑。见子产，如旧交。谓子产曰：“郑之执政侈，难将至矣，政必及子。
子为政，慎以礼。①不然，郑国将败。”去郑，适]。说蘧瑗、史狗、史p、公子荆、
公叔发、公子朝曰：“]多君子，未有患也。”
<br>
<br>　　<span style="font-size:10.5pt;color:'004060'">注①集解服虔曰：“礼，所以经国家，利社稷也。”</span>
<br>
<br>　　自]如晋，将舍于宿，①闻钟声，②曰：“异哉！吾闻之，辩而不德，必加于戮。
③夫子获罪于君以在此，④惧犹不足，而又可以畔乎？⑤夫子之在此，犹燕之巢于幕也。
⑥君在殡而可以乐乎？”⑦遂去之。文子闻之，终身不听琴瑟。⑧
<br>
<br>　　<span style="font-size:10.5pt;color:'004060'">注①集解左传曰：“将宿于戚。”索隐注引左传曰“将宿于戚”。按：太史公欲自
为一家，事虽出左氏，文则随义而换。既以“舍”字替“宿”，遂误下“宿”字替于
“戚”。戚既是邑名，理应不易。今宜读宿为“戚”。戚，]邑，孙文子旧所食地。
<br>
<br>　　注②集解服虔曰：“孙文子鼓钟作乐也。”
<br>
<br>　　注③集解服虔曰：“辩若□辩也。夫以辩争，不以德居之，必加于刑戮也。”
<br>
<br>　　注④集解贾逵曰：“夫子，孙文子也。获罪，出献公，以戚畔也。”
<br>
<br>　　注⑤索隐左传曰：“而又何乐”。此“畔”字宜读曰“乐”。乐谓所闻钟声也，畔
非其义也。
<br>
<br>　　注⑥集解王肃曰：“言至危也。”
<br>
<br>　　注⑦集解贾逵曰：“]君献公棺在殡未葬。”
<br>
<br>　　注⑧集解服虔曰：“闻义而改也。琴瑟不听，况于钟鼓乎？”</span>
<br>
<br>　　适晋，说赵文子、①韩宣子、②魏献子③曰：“晋国其萃于三家乎！”④将去，谓
叔向曰：“吾子勉之！君侈而多良，大夫皆富，政将在三家。⑤吾子直，⑥必思自免于
难。”
<br>
<br>　　<span style="font-size:10.5pt;color:'004060'">注①索隐名武也。
<br>
<br>　　注②索隐名起也。正义世本云名秦。
<br>
<br>　　注③索隐名钟舒也。
<br>
<br>　　注④集解服虔曰：“言晋国之祚将集于三家。”
<br>
<br>　　注⑤集解杜预曰：“富必厚施，故政在三家也。”
<br>
<br>　　注⑥集解服虔曰：“直，不能曲挠以从。”</span>
<br>
<br>　　季札之初使，北过徐君。徐君好季札剑，口弗敢言。季札心知之，为使上国，未献。
还至徐，徐君已死，于是乃解其宝剑，系之徐君树而去。①从者曰：“徐君已死，尚谁予乎？”季子曰：“不然。始吾心已许之，岂以死倍吾心哉！”
<br>
<br>　　<span style="font-size:10.5pt;color:'004060'">注①正义括地志云：“徐君庙在泗州徐城县西南一里，即延陵季子挂剑之徐君也。”</span>
<br>
<br>　　七年，楚公子围s其王夹敖而代立，是为灵王。①十年，楚灵王会诸侯而以伐吴之
朱方，以诛齐庆封。吴亦攻楚，取三邑而去。②十一年，楚伐吴，至雩娄。③十二年，
楚复来伐，次于干溪，楚师败走。
<br>
<br>　　<span style="font-size:10.5pt;color:'004060'">注①索隐春秋经襄二十五年，吴子遏卒；二十九年，阍杀吴子余祭；昭十五年，吴
子夷未卒。是余祭在位四年，余t在位十七年。系家倒错二王之年，此七年正是余t之
三年。昭元年经曰“冬十有一月，楚子麇卒”。左传曰“楚公子围将聘于郑，未出竟，
闻王有疾而还。入问王疾，缢而杀之，孙卿曰：以冠缨绞之。遂杀其子幕及平夏。葬王
于郏，谓之郏敖”也。
<br>
<br>　　注②集解左传曰：“吴伐楚，入棘、栎、麻，以报朱方之役。”索隐杜预注彼云
“皆楚东鄙邑也。谯国A县东北有棘亭，汝阴新蔡县东北有栎亭”。按：解者以麻即襄
城县故麻城是也。
<br>
<br>　　注③集解服虔曰：“雩娄，楚之东邑。”索隐昭五年左传曰“楚子使沈尹射待命于
巢，e启强待命于雩娄”。今直言至雩娄，略耳。
<br>
<br>　　注④集解杜预曰：“干溪在谯国城父县南，楚东境。”</span>
<br>
<br>　　十七年，王余祭卒，①弟余t立。王余t二年，楚公子弃疾s其君灵王代立焉。②
<br>
<br>　　<span style="font-size:10.5pt;color:'004060'">注①索隐春秋襄二十九年经曰“阍杀吴子余祭”。左传曰“吴人伐越，获俘焉，以
为阍，使守舟。吴子余祭观舟，阍以刀杀之”。公羊传曰“近刑人则轻死之道”是也。
<br>
<br>　　注②索隐据春秋，即t之十五年也。昭十三年经曰“夏四月，楚公子比自晋归于楚，
s其君虔于干溪，楚公子弃疾杀公子比”。左传具载，以词繁不录。公子比，弃疾，皆
灵王弟也。比即子干也。灵王，公子围也，即位后易名为虔。弃疾即位后易名熊居，是
为平王。史记以平王遂有楚国，故曰“弃疾s君”；春秋以子干已为王，故曰“比杀君”：彼此各有意义也。</span>
<br>
<br>　　四年，王余t卒，欲授弟季札。季札让，逃去。于是吴人曰：“先王有命，兄卒弟
代立，必致季子。季子今逃位，则王余t后立。今卒，其子当代。”乃立王余t之子僚
为王。①
<br>
<br>　　<span style="font-size:10.5pt;color:'004060'">注①集解吴越春秋曰“王僚，夷t子”，与史记同。索隐此文以为余t子，公羊传
以为寿梦庶子也。</span>
<br>
<br>　　王僚二年，①公子光伐楚，②败而亡王舟。光惧，袭楚，复得王舟而还。③
<br>
<br>　　<span style="font-size:10.5pt;color:'004060'">注①索隐计僚元年当昭十六年。比二年，公子光亡王舟，事在昭十七年左传。
<br>
<br>　　注②集解徐广曰：“世本云夷t生光。”
<br>
<br>　　注③集解左传曰舟名“余皇”。</span>
<br>
<br>　　五年，楚之亡臣伍子胥来e，公子光客之。①公子光者，王诸樊之子也。②常以为
吾父兄弟四人，当传至季子。季子即不受国，光父先立。即不传季子，光当立。阴纳贤
士，欲以袭王僚。
<br>
<br>　　<span style="font-size:10.5pt;color:'004060'">注①索隐左传昭二十年曰：“伍员如吴，言伐楚之利于州于。杜预曰：州于，吴子
僚也。公子光曰：‘是宗为戮，而欲反其雠，不可从也。’员曰：‘彼将有他志，余姑
为之求士，而鄙以待之。’乃见H设诸焉，而耕于鄙。”是谓客礼以接待也。
<br>
<br>　　注②索隐此文以为诸樊子，系本以为夷t子。</span>
<br>
<br>　　八年，吴使公子光伐楚，败楚师，迎楚故太子建母于居巢以归。因北伐，败陈p蔡
之师。九年，公子光伐楚，拔居巢p钟离。①初，楚边邑卑梁氏之处女与吴边邑之女争
桑，②二女家怒相灭，两国边邑长闻之，怒而相攻，灭吴之边邑。吴王怒，故遂伐楚，
取两都而去。③
<br>
<br>　　<span style="font-size:10.5pt;color:'004060'">注①集解服虔曰：“钟离，州来西邑也。”索隐昭二十四年经曰：“冬，吴灭巢。”
左传曰：“楚子为舟师以略吴疆。沈尹戌曰：‘此行也，楚必亡邑。不抚人而劳之，吴
不动而速之。’吴人踵楚，边人不备，遂灭巢及钟离乃还也。”地理志居巢属庐江，钟离属九江。应劭曰“钟离子之国也”。
<br>
<br>　　注②索隐左传无其事。
<br>
<br>　　注③正义两都即钟离p居巢。</span>
<br>
<br>　　伍子胥之初e吴，说吴王僚以伐楚之利。公子光曰：“胥之父兄为J于楚，欲自报
其仇耳。未见其利。”于是伍员知光有他志，①乃求勇士专诸，②见之光。光喜，乃客
伍子胥。子胥退而耕于野，以待专诸之事。③
<br>
<br>　　<span style="font-size:10.5pt;color:'004060'">注①集解服虔曰：“欲取国。”
<br>
<br>　　注②集解贾逵曰：“吴勇士。”索隐专或作“”。左传作“H设诸”。刺客传曰
“诸，棠邑人也”。正义吴越春秋云：“专诸，丰邑人。伍子胥初亡楚如吴时，遇之于
途，专诸方与人□，甚不可当，其妻呼，还。子胥怪而问其状。专诸曰：‘夫屈一人之下，必申万人之上。’胥因而相之，雄貌，深目，侈口，熊背，知其勇士。”
<br>
<br>　　注③索隐依左传即上五年“公子光客之”是也。事合记于五年，不应略彼而更具于
此也。</span>
<br>
<br>　　十二年冬，楚平王卒。①十三年春，吴欲因楚丧而伐之，②使公子盖余p烛庸③以
兵围楚之六p。④使季札于晋，以观诸侯之变。⑤楚发兵绝吴兵后，吴兵不得还。于
是吴公子光曰：“此时不可失也。”⑥告专诸曰：“不索何获！⑦我真王嗣，当立，吾
欲求之。季子虽至，不吾废也。”⑧专诸曰：“王僚可杀也。母老子弱，⑨而两公子将
兵攻楚，楚绝其路。方今吴外困于楚，而内空无骨鲠之臣，是无柰我何。”光曰：“我
身，子之身也。”⑩四月丙子，⑾光伏甲士于窟室，⑿而谒王僚饮。⒀王僚使兵陈于道，
自王宫至光之家，门阶户席，皆王僚之亲也，人夹持铍。⒁公子光详为⒂足疾，入于窟
室，⒃使专诸置匕首⒄于炙鱼之中以进食。[一八]手匕首刺王僚，铍交于匈，⒆遂s王
僚。公子光竟代立为王，是为吴王阖庐。阖庐乃以专诸子为卿。
<br>
<br>　　<span style="font-size:10.5pt;color:'004060'">注①索隐昭二十六年春秋经书“楚子居卒”是也。按十二诸侯年表及左传，合在僚
十一年。
<br>
<br>　　注②索隐据表及左氏传止合有十二年，事并见昭二十七年左传也。
<br>
<br>　　注③集解贾逵曰：“二公子皆吴王僚之弟。”索隐春秋作“掩余”，史记并作“盖
余”，义同而字异。或者谓太史公被腐刑，不欲言“掩”也。贾逵及杜预及刺客传皆云
“二公子，王僚母弟”。而昭二十三年左传曰“光帅右，掩余帅左”，杜注彼则云“掩
余，吴王寿梦子”。又系族谱亦云“二公子并寿梦子”。若依公羊，僚为寿梦子，则与
系族谱合也。
<br>
<br>　　注④集解杜预曰：“在庐江六县西南。”
<br>
<br>　　注⑤集解服虔曰：“察强弱。”
<br>
<br>　　注⑥集解贾逵曰：“时，言可杀王时也。”
<br>
<br>　　注⑦集解服虔曰：“不索当何时得也。”
<br>
<br>　　注⑧集解王肃曰：“聘晋还至也。”
<br>
<br>　　注⑨集解服虔曰：“母老子弱，专诸托其母子于光也。”王肃曰：“专诸言王母老
子弱也。”索隐依王肃解，与史记同，于理无失。服虔p杜预见左传下文云“我，尔身
也，以其子为卿”，遂强解“是无若我何”犹言“我无若是何”，语不近情，过为迂回，
非也。
<br>
<br>　　注⑩集解服虔曰：“言我身犹尔身也。”
<br>
<br>　　注⑾索隐春秋经唯言“夏四月”，左传亦无“丙子”，当别有按据，不知出何书也。
<br>
<br>　　注⑿集解杜预曰：“掘地为室也。”
<br>
<br>　　注⒀索隐谒，请也。本或作“请”也。
<br>
<br>　　注⒁集解音披。索隐音披。刘逵注吴都赋“铍，两刃小刀”。
<br>
<br>　　注⒂索隐上音阳，下如字。左传曰“光伪足疾”，详即伪也。或读此“为”字音
“伪”，非也。岂详伪重言邪？
<br>
<br>　　注⒃集解杜预曰：“恐难作，王党杀己，素避之也。”
<br>
<br>　　注⒄索隐刘氏曰：“匕首，短剑也。”按：盐铁论以为长尺八寸。通俗文云“其头
类匕，故曰匕首也”。
<br>
<br>　　注⒅集解服虔曰：“全鱼炙也。”
<br>
<br>　　注⒆集解贾逵曰：“交专诸匈也。”</span>
<br>
<br>　　季子至，曰：“苟先君无废祀，民人无废主，社稷有奉，乃吾君也。吾敢谁怨乎？
<br>
<br>　　哀死事生，以待天命。①非我生乱，立者从之，先人之道也。”②复命，哭僚墓，
③复位而待。④吴公子烛庸p盖余二人将兵遇围于楚者，闻公子光s王僚自立，乃以其
兵降楚，楚封之于舒。⑤
<br>
<br>　　<span style="font-size:10.5pt;color:'004060'">注①集解服虔曰：“待其天命之终也。”
<br>
<br>　　注②集解杜预曰：“吴自诸樊以下，兄弟相传而不立适，是乱由先人起也。季子自
知力不能讨光，故云。”
<br>
<br>　　注③集解服虔曰：“复命于僚，哭其墓也。”正义复音伏，下同。
<br>
<br>　　注④集解杜预曰：“复本位，待光命。”
<br>
<br>　　注⑤索隐左传昭二十七年曰“掩余奔徐，烛庸奔钟吾”。三十年经曰“吴灭徐，徐
子奔楚”。左传曰“吴子使徐人执掩余，使钟吾人执烛庸。二公子奔楚，楚子大封而定
其徙”。无封舒之事，当是“舒”“徐”字乱，又且疏略也。</span>
<br>
<br>　　王阖庐元年，举伍子胥为行人而与谋国事。楚诛伯州，其孙伯和霰嘉猓①吴以
为大夫。
<br>
<br>　　<span style="font-size:10.5pt;color:'004060'">注①集解徐广曰：“伯海州孙也。史记与吴越春秋同。阂襞美反。”</span>
<br>
<br>　　三年，吴王阖庐与子胥p伯航兵伐楚，拔舒，杀吴亡将二公子。光谋欲入郢，将
军孙武曰：“民劳，未可，待之。”①四年，伐楚，取六与。五年，伐越，败之。六
年，楚使子常囊瓦伐吴。②迎而击之，大败楚军于豫章，取楚之居巢而还。③
<br>
<br>　　<span style="font-size:10.5pt;color:'004060'">注①索隐左传此年有子胥对耳，无孙武事也。
<br>
<br>　　注②正义左传云“楚囊瓦为令尹”，杜预云“子囊之孙子常。”
<br>
<br>　　注③索隐左传定二年，当为七年。</span>
<br>
<br>　　九年，吴王阖庐请伍子胥p孙武曰：“始子之言郢未可入，今果如何？”①二子对
曰：“楚将子常贪，而唐p蔡皆怨之。王必欲大伐，必得唐p蔡乃可。”阖庐从之，悉
兴师，与唐p蔡西伐楚，至于汉水。楚亦发兵拒吴，夹水陈。②吴王阖庐弟夫③欲战，
阖庐弗许。夫曰：“王已属臣兵，兵以利为上，尚何待焉？”遂以其部五千人袭冒楚，
楚兵大败，走。于是吴王遂纵兵追之。比至郢，④五战，楚五败。楚昭王亡出郢，奔郧。
⑤郧公弟欲s昭王，⑥昭王与郧公e随。⑦而吴兵遂入郢。子胥p伯罕奁酵踔尸⑧以
报父雠。
<br>
<br>　　<span style="font-size:10.5pt;color:'004060'">注①索隐言今欲果敢伐楚可否也。
<br>
<br>　　注②正义音阵。
<br>
<br>　　注③正义音古代反。
<br>
<br>　　注④索隐定四年“战于柏举，吴入郢”是也。
<br>
<br>　　注⑤集解服虔曰：“郧，楚县。”
<br>
<br>　　注⑥正义左传云郧公辛之弟怀也。
<br>
<br>　　注⑦集解服虔曰：“随，楚与国也。”
<br>
<br>　　注⑧索隐左氏无此事。</span>
<br>
<br>　　十年春，越闻吴王之在郢，国空，乃伐吴。吴使别兵击越。楚告急秦，秦遣兵救楚
击吴，吴师败。阖庐弟夫见秦越交败吴，吴王留楚不去，夫亡归吴而自立为吴王。
阖庐闻之，乃引兵归，攻夫。夫败奔楚。楚昭王乃得以九月复入郢，而封夫于堂
溪，为堂溪氏。①十一年，吴王使太子夫差伐楚，取番。楚恐而去郢徙e。②
<br>
<br>　　<span style="font-size:10.5pt;color:'004060'">注①集解司马彪曰：“汝南吴房有堂溪亭。”索隐案地理志而知。正义括地志云：
“豫州吴房县在州西北九十里。应劭云‘吴王阖闾弟夫奔楚，封之于堂溪氏。本房子
国，以封吴，故曰‘吴房’。”
<br>
<br>　　注②集解服虔曰；“e，楚邑。”索隐定六年左传“四月己丑，吴太子终累败楚舟
师”。杜预曰“阖庐子，夫差兄”。此以为夫差，当谓名异而一人耳。左传又曰“获潘
子臣p小惟子及大夫七人，楚于是乎迁郢于e”。此言番，番音潘，楚邑名，子臣即其
邑之大夫也。</span>
<br>
<br>　　十五年，孔子相鲁。①
<br>
<br>　　<span style="font-size:10.5pt;color:'004060'">注①索隐定十年左传曰“夏，公会齐侯于祝其，实夹谷，孔丘相。弥言于齐侯曰
‘孔丘知礼而无勇’”是也。杜预以为“相会仪也”，而史迁孔子系家云“摄行相事”。
案：左氏“孔丘以公退，曰‘士兵之’，又使兹无还揖对”，是摄国相也。</span>
<br>
<br>　　十九年夏，吴伐越，越王句践迎击之d李。①越使死士挑战，②三行造吴师，呼，
自刭。③吴师观之，越因伐吴，败之姑苏，④伤吴王阖庐指，军却七里。吴王病伤而死。
⑤阖庐使立太子夫差，谓曰：“尔而忘句践杀汝父乎？”对曰：⑥“不敢！”三年，乃报越。
<br>
<br>　　<span style="font-size:10.5pt;color:'004060'">注①集解贾逵曰：“d李，越地。”杜预曰：“吴郡嘉兴县南有d李城也。”d音醉。
<br>
<br>　　注②集解徐广曰：“死，一作‘’，越世家亦然，或者以为人名氏乎？”S案：
贾逵曰“死士，死罪人也”。郑曰“死士，欲以死报恩者也”。杜预曰“敢死之士也”。
正义挑音田鸟反。
<br>
<br>　　注③集解左传曰：“使罪人三行，属剑于颈。”正义行，胡郎反。造，干到反。呼，火故反。颈，坚鼎反。
<br>
<br>　　注④集解越绝书曰：“阖庐起姑苏台，三年聚材，五年乃成，高见三百里。”
<br>
<br>　　索隐姑苏，台名，在吴县西三十里。左传定十四年曰“越子大败之，灵姑浮以戈击
阖庐，阖庐伤将指，还，卒于陉，去d李七里”。杜预以为d李在嘉兴县南。灵姑浮，越大夫也。
<br>
<br>　　注⑤集解越绝书曰：“阖庐在吴县昌门外，名曰虎丘。下池广六十步，水深一丈
五尺，桐棺三重，钩亓尺，玉凫之流扁诸之剑三千，方员之口三千，盘郢p鱼肠之剑
在焉。卒十余万人治之，取土临湖。葬之三日，白虎居其上，故号曰虎丘。”索隐梗
胡贡反。以水银为池。
<br>
<br>　　注⑥索隐此以为阖庐谓夫差，夫差对阖庐。若左氏传，则云“对曰”者，夫差对所
使之人也。</span>
<br>
<br>　　王夫差元年，①以大夫伯何太宰。②习战射，常以报越为志。二年，吴王悉精兵
以伐越，败之夫椒，③报姑苏也。越王句践乃以甲兵五千人栖于会稽，④使大夫种⑤因
吴太宰憾行成，⑥请委国为臣妾。吴王将许之，伍子胥谏曰：“昔有过氏⑦杀斟灌以
伐斟寻，⑧灭夏后帝相。⑨帝相之妃后缗方娠，⑩逃于有仍⑾而生少康。⑿少康为有仍
牧正。⒀有过又欲杀少康，少康奔有虞。⒁有虞思夏德，于是妻之以二女而邑之于纶，
⒂有田一成，有一旅。⒃后遂收夏，抚其官职。⒄使人诱之，⒅遂灭有过氏，复禹
之绩，祀夏配天，⒆不失旧物。⒇今吴不如有过之强，而句践大于少康。今不因此
而灭之，又将宽之，不亦难乎！且句践为人能辛苦，今不灭，后必悔之。”吴王不听，听太宰海卒许越平，与盟
而罢兵去。
<br>
<br>　　<span style="font-size:10.5pt;color:'004060'">注①集解越绝书曰：“太伯到夫差二十六代且千岁。”索隐史记太伯至寿梦十九代，
诸樊已下六王，唯二十五代。
<br>
<br>　　注②索隐案：左传定四年伯何太宰，当阖庐九年，非夫差代也。
<br>
<br>　　注③集解贾逵曰：“夫椒，越地。”杜预曰：“太湖中椒山也。”索隐贾逵云越地，
盖近得之。然其地阙，不知所在。杜预以为太湖中椒山，非战所。夫椒与椒山不得为一。
且夫差以报越为志，又伐越，当至越地，何乃不离吴境，近在太湖中？又案：越语云
“败五湖也”。
<br>
<br>　　注④集解贾逵曰：“会稽，山名。”索隐鸟所止宿曰栖。越为吴败，依托于山林，
故以鸟栖为喻。左传作“保”，国语作“栖”。
<br>
<br>　　注⑤索隐大夫，官也；种，名也。吴越春秋以为种姓文。而刘氏云“姓大夫”，非
也。
<br>
<br>　　注⑥集解服虔曰：“行成，求成也。”正义国语云：“越饰美女八人纳太宰海曰：
‘子苟然，放越之罪。’”
<br>
<br>　　注⑦集解贾逵曰：“过，国名也。”索隐过音戈。寒浞之子
浇所封国也，猗姓国。晋地道记曰：“东莱掖县有过乡，北有过城，古过国也。”
<br>
<br>　　注⑧集解斟灌，斟寻，夏同姓也。夏后相依斟灌而国，故曰杀夏后相也。索隐斟灌
p斟寻夏同姓，贾氏据系本而知也。案：地理志北海寿光县，应劭曰“古斟灌亭是也”。
平寿县，复云“古北]寻，禹后，今]城是也”。然“]”与“斟”同。
<br>
<br>　　注⑨集解服虔曰：“夏后相，启之孙。”
<br>
<br>　　注⑩集解贾逵曰：“缗，有仍之姓也。”杜预曰：“娠，怀身也。”
<br>
<br>　　注⑾集解贾逵曰：“有仍，国名，后缗之家。”索隐未知其国所在。春秋经桓五年
“天王使仍叔之子来聘”，谷梁经传并作“任叔”。仍任声相近，或是一地，犹甫吕p
虢郭之类。案：地理志东平有任县，盖古仍国。
<br>
<br>　　注⑿集解服虔曰：“后缗遗腹子。”
<br>
<br>　　注⒀集解王肃曰：“牧正，牧官之长也。”
<br>
<br>　　注⒁集解贾逵曰：“有虞，帝舜之后。”杜预曰：“梁国虞县。”
<br>
<br>　　注⒂集解贾逵曰：“纶，虞邑。”
<br>
<br>　　注⒃集解贾逵曰：“方十里为成。五百人为旅。”
<br>
<br>　　注⒄集解服虔曰：“因此基业，稍收取夏遗民余，抚修夏之故官宪典。”
<br>
<br>　　注⒅索隐左传云：“使女艾谍浇，遂灭过p戈。”杜预曰：“谍，候也。”
<br>
<br>　　注⒆集解服虔曰：“以鲧配天也。”
<br>
<br>　　注⒇集解贾逵曰：“物，职也。”杜预曰：“物，事也。”</span>
<br>
<br>　　七年，吴王夫差闻齐景公死而大臣争宠，新君弱，乃兴师北伐齐。子胥谏曰：“越
王句践食不重味，衣不重采，吊死问疾，且欲有所用其。此人不死，必为吴患。今越
在腹心疾而王不先，而务齐，不亦谬乎！”吴王不听，遂北伐齐，败齐师于艾陵。①至
缯，②召鲁哀公而征百牢。③季康子使子贡以周礼说太宰海乃得止。因留略地于齐鲁
之南。九年，为驺伐鲁，④，至与鲁盟乃去。十年，因伐齐而归。十一年，复北伐齐。⑤
<br>
<br>　　<span style="font-size:10.5pt;color:'004060'">注①集解杜预曰：“艾陵，齐地。”索隐七年，鲁哀公之六年也。左传此年无伐齐
事，哀十一年败齐艾陵尔。
<br>
<br>　　注②集解杜预曰：“琅邪缯县。”
<br>
<br>　　注③集解贾逵曰：“周礼，王合诸侯享礼十有二牢，上公九牢，侯伯七牢，子男五
牢。”索隐事在哀七年。是年当夫差八年，不应上连七年。案：左传曰“子服景伯对，
不听，乃与之”，非谓季康子使子贡说，得不用百牢。太宰鹤员鹫倏底樱乃使子贡辞
之耳。
<br>
<br>　　注④索隐左传“驺”作“邾”，声相近自乱耳。杜预注左传亦曰“邾，今鲁国驺县
是也”。驺，宜音邾。
<br>
<br>　　注⑤索隐依左氏合作十一年、十二年也。</span>
<br>
<br>　　越王句践率其以朝吴，厚献遗之，吴王喜。唯子胥惧，曰：“是弃吴也。”①谏
曰：“越在腹心，今得志于齐，犹石田，无所用。②且盘庚之诰有颠越勿遗，③商之以
兴。”④吴王不听，使子胥于齐，子胥属其子于齐鲍氏，⑤还报吴王。吴王闻之，大怒，
赐子胥属镂⑥之剑以死。将死，曰：“树吾墓上以梓，⑦令可为器。抉吾眼置之吴东门，
⑧以观越之灭吴也。”
<br>
<br>　　<span style="font-size:10.5pt;color:'004060'">注①索隐左氏作“豢吴”。豢，养也。
<br>
<br>　　注②集解王肃曰：“石田不可耕。”
<br>
<br>　　注③集解服虔曰：“颠，陨也；越，坠也。颠越无道，则割绝无遗也。”索隐左传
曰：“其颠越不共，则劓殄无遗育，无俾易种于兹邑，是商所以兴也，今君易之。”此
则艾陵战时也。
<br>
<br>　　注④集解徐广曰：“一本作‘盘庚之诰有颠之越之，商之以兴’。子胥传‘诰曰有
颠越商之兴’。”
<br>
<br>　　注⑤集解服虔曰：“鲍氏，齐大夫。”索隐左传直曰“使于齐”，杜预曰“私使人
至齐属其子”。案：左传又曰“反役，王闻之”，明非子胥自使也。
<br>
<br>　　注⑥集解服虔曰：“属镂，剑名。赐使自刎。”索隐剑名，见越绝书。正义属音烛。
镂音力于反。
<br>
<br>　　注⑦索隐左传云：“树吾墓，可材也，吴其亡乎！”梓相类，因变文也。
<br>
<br>　　注⑧索隐抉，乌穴反。此国语文，彼以“抉”为“辟”。又云“以手抉之。王愠曰：
‘孤不使大夫得有见。’乃盛以鸱夷，投之江也”。正义吴俗传云“子胥亡后，越从松
江北开渠至横山东北，筑城伐吴。子胥乃与越军梦，令从东南入破吴。越王即移向三江
口岸立坛，杀白马祭子胥，杯动酒尽，越乃开渠。子胥作涛，荡罗城东，开入灭吴。至
今犹号曰示浦，门曰”。是从东门入灭吴也。</span>
<br>
<br>　　齐鲍氏s齐悼公。①吴王闻之，哭于军门外三日，②乃从海上攻齐。③齐人败吴，
吴王乃引兵归。
<br>
<br>　　<span style="font-size:10.5pt;color:'004060'">注①索隐公名阳生。左传哀十年曰“吴伐齐南鄙，齐人杀悼公”，不言鲍氏。
<br>
<br>　　又鲍牧以哀八年为悼公所杀，今言鲍氏，盖其宗党尔。且此伐在艾陵战之前年，今
记于后，亦为颠倒错乱也。
<br>
<br>　　注②集解服虔曰：“诸侯相临之礼。”
<br>
<br>　　注③集解徐广曰：“上，一作‘中’。”</span>
<br>
<br>　　十三年，吴召鲁、]之君会于橐皋。①
<br>
<br>　　<span style="font-size:10.5pt;color:'004060'">注①集解服虔曰：“橐皋，地名也。”杜预曰：“在淮南逡遒县东南。”索隐哀十
二年左传曰：“公会吴于橐皋。]侯会吴于郧。”此并言会]橐皋者，案左传“吴征会
于]。初，]杀吴行人，惧，谋于子羽。子羽曰‘不如止也’。子木曰‘往也’”。以
本不欲赴会，故鲁以夏会]，及秋乃会。太史公以其本召于橐皋，故不言郧。郧，发阳
也，广陵县东南有发繇口。橐音他各反。逡遒，上七巡反，下酒尤反。</span>
<br>
<br>　　十四年春，吴王北会诸侯于黄池，①欲霸中国以全周室。六月*(戊)**[丙]*子，越
王句践伐吴。乙酉，越五千人与吴战。丙戌，虏吴太子友。丁亥，入吴。吴人告败于王
夫差，夫差恶其闻也。②或泄其语，吴王怒，斩七人于幕下。③七月辛丑，吴王与晋定
公争长。吴王曰：“于周室我为长。”④晋定公曰：“于姬姓我为伯。”⑤赵鞅怒，将
伐吴，乃长晋定公。⑥吴王已盟，与晋别，欲伐宋。太宰涸唬骸翱墒ざ不能居也。”
乃引兵归国。国亡太子，内空，王居外久，士皆罢敝，于是乃使厚币以与越平。
<br>
<br>　　<span style="font-size:10.5pt;color:'004060'">注①集解杜预曰：“陈留封丘县南有黄亭，近济水。”
<br>
<br>　　注②集解贾逵曰：“恶其闻诸侯。”
<br>
<br>　　注③集解服虔曰：“以绝口。”
<br>
<br>　　注④集解杜预曰：“吴为太伯后，故为长。”
<br>
<br>　　注⑤集解杜预曰：“为侯伯。”
<br>
<br>　　注⑥集解徐广曰：“黄池之盟，吴先歃，晋次之，与外传同。”S案：贾逵曰“外
传曰‘吴先歃，晋亚之’。先□晋，晋有信，又所以外吴”。索隐此依左传文。案：左
传“赵鞅呼司马寅曰：‘建鼓整列，二臣死之，长幼必可知也。’是赵鞅怒。司马寅请
姑视之，反曰：‘肉食者无墨，今吴王有墨，国其胜乎？’杜预曰：墨，气色下也，国
为敌所胜。又曰：‘太子死乎？且夷德轻，不忍久，请少待之。’乃先晋人”，是也。
徐、贾所云据国语，不与左传合，非也。左氏鲁襄公代晋、楚为会，先书晋，晋有信耳。
外传即国语也，书有二名也。外吴者，吴夷，贱之，不许同中国，故言外也。</span>
<br>
<br>　　十五年，齐田常杀简公。
<br>
<br>　　十八年，越益强。越王句践率兵*(使)**[复]*伐败吴师于笠泽。楚灭陈。
<br>
<br>　　二十年，越王句践复伐吴。①二十一年，遂围吴。二十三年十一月丁卯，越败吴。
越王句践欲迁吴王夫差于甬东，②予百家居之。吴王曰：“孤老矣，不能事君王也。吾
悔不用子胥之言，自令陷此。”遂自刭死。③越王灭吴，诛太宰海以为不忠，而归。
<br>
<br>　　<span style="font-size:10.5pt;color:'004060'">注①索隐哀十九年左传曰：“越人侵楚，以误吴也。”杜预曰：“误吴，使不为备
也。”无伐吴事。
<br>
<br>　　注②集解贾逵曰：“甬东，越东鄙，甬江东也。”韦昭曰：“句章，东海口外州也。”
索隐国语曰甬句东，越地，会稽句章县东海中州也。案：今县是也。
<br>
<br>　　注③集解越绝书曰：“夫差在犹亭西卑犹位，越王使干戈人一I土以葬之。</span>
<br>
<br>　　近太湖，去县五十七里。”索隐左传“乃缢，越人以归”也。犹亭，亭名。“卑犹
位”三字共为地名，吴地记曰“徐枕山，一名卑犹山”是。I音路禾反，小竹笼，以盛
土。
<br>
<br>　　太史公曰：孔子言“太伯可谓至德矣，三以天下让，民无得而称焉”。①余读春秋
古文，乃知中国之虞与荆蛮句吴兄弟也。延陵季子之仁心，慕义无穷，见微而知清浊。
呜呼，又何其闳览博物君子也！②
<br>
<br>　　<span style="font-size:10.5pt;color:'004060'">注①集解王肃曰：“太伯弟季历贤，又生圣子昌，昌必有天下，故太伯以天下三让
于王季。其让隐，故无得而称言之者，所以为至德也。”
<br>
<br>　　注②集解皇览曰：“延陵季子在毗陵县暨阳乡，至今吏民皆祀之。”</span>
<br>
<br>　　【索隐述赞】太伯作吴，高让雄图。周章受国，别封于虞。寿梦初霸，始用兵车。
三子递立，延陵不居。光既篡位，是称阖闾。王僚见杀，贼由专诸。夫差轻越，取败姑
苏。甬东之耻，空X伍胥。

</span></td>
  </tr>
<tr><td align=center><a href="index.htm"><span style="font-size:12pt; color: #2895C3; letter-spacing: 1px; line-height: 25px;">返&nbsp;&nbsp;回</span></a>&nbsp;&nbsp;&nbsp;&nbsp;<a href="032.htm"><span style="font-size:12pt; color: #2895C3; letter-spacing: 1px; line-height: 25px;">下一页</span></a></td></tr>
</table>
</center></div>
<div align="center"><center>
<table border=0 width=100% cellspacing=0 cellpadding=0>

<tr>
 <td  align='center'style="font-size: 11.5pt"><hr width="85%" size="1" 
 color="#CBE2EC"><a href="http://www.my285.com/">梦远书城(<font face="华文新魏">my285.com</font>)</a></td></tr></table>
</center></div>
<div align="center">
<script src="http://www.my285.com/41tf/gdx.js"></script>
<script src="http://www.my285.com/41tf/wd.js"></script></div>


<center><script src="../../41tf/WB.js"></script></center>
<script src="../../41tf/wdp.js"></script>
<script src="../../41tf/wdt.js"></script>
<div style='display:"none"'><script src="../../41tf/tj.js"></script></div>

</body>

<!-- Mirrored from www.my285.com/shishu/shiji/031.htm by HTTrack Website Copier/3.x [XR&CO'2007], Thu, 21 Mar 2013 03:59:22 GMT -->
</html>
