<html>

<!-- Mirrored from www.my285.com/shishu/shiji/007.htm by HTTrack Website Copier/3.x [XR&CO'2007], Thu, 21 Mar 2013 03:58:54 GMT -->
<head>
<meta http-equiv="Content-Type" content="text/html; charset=gb2312">
<title>梦远书城_史记(集注本) </title>
<link rel="stylesheet" href="images/wyt.css">

</head>
<center><script src="http://www.my285.com/41tf/DH1.js"></script></center>
<table border="0" width="100%" cellspacing="0" cellpadding="0" background="../../41tf/bj1.gif">
<tr><td align="center">
<script src="../../41tf/DH0.js"></script></td></tr></table>
<center><script src="../../41tf/DH.js"></script></center>
<div align="center">
<script src="http://www.my285.com/41tf/dd.js"></script>
<script src="http://www.my285.com/41tf/gds.js"></script></div><body bgcolor="#f7f7e7" topmargin="2" leftmargin="0" rightmargin="0" 
bottommargin="0">

<div align="center"><img src="images/logo.gif" width="165" height="41"></div>
<div align="center"><hr color="#CBE2EC" width=85%></div>
<div align=center><table width=85%>
   <tr><td align=right style="font-size:12pt; color: #2895C3; letter-spacing: 1px; line-height: 25px;">卷七&nbsp;&nbsp;项羽本纪　第七
</span></td></tr></table></div><p>
<div align="center"><center>
<table border="0" width="85%">
  <tr>
    <td style="font-size:12pt; line-height: 150%;"><br>
<br>　　项籍者，下相人也，①字羽。②初起时，年二十四。其季父项梁，③梁父即楚将项
燕，④为秦将王翦所戮者也。⑤项氏世世为楚将，封于项，⑥故姓项氏。
<br>
<br>　　<span style="font-size:10.5pt;color:'004060'">注①集解地理志临淮有下相县。索隐县名，属临淮。案：应劭云“相，水名，出沛
国。沛国有相县，其水下流，又因置县，故名下相也”。正义括地志云：“相故城在泗
州宿豫县西北七十里，秦县。”项，胡讲反。籍，秦昔反。
<br>
<br>　　注②索隐按：下序传籍字子羽也。
<br>
<br>　　注③索隐按：崔浩云“伯p仲p叔p季，兄弟之次，故叔云叔父，季云季父”。
<br>
<br>　　注④正义燕，乌贤反。
<br>
<br>　　注⑤集解始皇本纪云：“项燕自杀。”索隐此云为王翦所杀，与楚汉春秋同，而始
皇本纪云项燕自杀。不同者，盖燕为王翦所围逼而自杀，故不同耳。
<br>
<br>　　注⑥索隐地理志有项城县，属汝南。正义括地志云：“今陈州项城县城即古项子国。”</span>
<br>
<br>　　项籍少时，学书不成，去学剑，又不成。项梁怒之。籍曰：“书足以记名姓而已。
<br>
<br>　　剑一人敌，不足学，学万人敌。”于是项梁乃教籍兵法，籍大喜，略知其意，又不
肯竟学。项梁尝有栎阳逮，①乃请蕲②狱掾曹咎书抵栎阳狱掾司马欣，以故事得已。③
项梁杀人，与籍避仇于吴中。吴中贤士大夫皆出项梁下。每吴中有大繇役及丧，项梁常
为主办，阴以兵法部勒宾客及子弟，以是知其能。秦始皇帝游会稽，渡浙江，④梁与籍
俱观。籍曰：“彼可取而代也。”梁掩其口，曰：“毋妄言，族矣！”梁以此奇籍。籍
长八尺余，力能扛鼎，⑤才气过人，虽吴中子弟皆已惮籍矣。
<br>
<br>　　<span style="font-size:10.5pt;color:'004060'">注①索隐按：逮训及。谓有罪相连及，为栎阳县所逮录也。故汉*(史)**[世]*每制
狱皆有逮捕也。正义栎音药。逮音代。
<br>
<br>　　注②集解苏林曰：“蕲音机，县，属沛国。”
<br>
<br>　　注③集解应劭曰：“项梁曾坐事传系栎阳狱，从蕲狱掾曹咎取书与司马欣。抵，归；
已，止也。”韦昭曰：“抵，至也。谓梁尝被栎阳县逮捕，梁乃请蕲狱掾曹咎书至栎阳
狱掾司马欣，事故得止息也。”索隐按：服虔云“抵，归也”。韦昭云“抵，至也。”
刘伯庄云“抵，相凭托也”。故应劭云“项梁曾坐事系栎阳狱，从蕲狱掾曹咎取书与司
马欣。抵，归；已，息也”。
<br>
<br>　　注④索隐韦昭云：“浙江在今钱塘。”浙音“折狱”之“折”。晋灼音逝，非也。
盖其流曲折，庄子所谓“J河”，即其水也。J折声相近也。
<br>
<br>　　注⑤集解韦昭曰：“扛，举也。”索隐说文云：“横关对举也。”韦昭云：“扛，
举也。”音江。</span>
<br>
<br>　　秦二世元年七月，陈涉等起大泽中。①其九月，会稽守②通谓梁曰：③“江西皆反，
此亦天亡秦之时也。吾闻先即制人，后则为人所制。④吾欲发兵，使公及桓楚将。”⑤
是时桓楚亡在泽中。梁曰：“桓楚亡，人莫知其处，独籍知之耳。”梁乃出，诫籍持剑
居外待。梁复入，与守坐，曰：“请召籍，使受命召桓楚。”守曰：“诺。”梁召籍入。
须臾，梁籍曰：“可行矣！”于是籍遂拔剑斩守头。项梁持守头，佩其印绶。门下大
惊，扰乱，籍所击杀数十百人。⑥一府中皆慑伏，⑦莫敢起。梁乃召故所知豪吏，谕以
所为起大事，遂举吴中兵。使人收下县，得精兵八千人。梁部署吴中豪杰为校尉p候p
司马。
<br>
<br>　　有一人不得用，自言于梁。梁曰：“前时某丧使公主某事，不能办，以此不任用公。”
乃皆伏。于是梁为会稽守，籍为裨将，徇下县。⑧
<br>
<br>　　<span style="font-size:10.5pt;color:'004060'">注①索隐徐氏以为在沛郡，即蕲县大泽中。
<br>
<br>　　注②集解徐广曰：“尔时未言太守。”正义守音狩。汉书云景帝中二年七月，更郡
守为太守。
<br>
<br>　　注③集解楚汉春秋曰：“会稽假守殷通。”正义按：言“假”者，兼摄之也。
<br>
<br>　　注④索隐按：谓先举兵能制得人，后则为人所制。故荀卿子曰“制人之与为人制也，
其相去远矣”。
<br>
<br>　　注⑤正义张晏云：“项羽杀宋义时，桓楚为羽使怀王。”
<br>
<br>　　注⑥索隐此不定数也。自百已下或至八十九十，故云数十百。
<br>
<br>　　注⑦索隐说文云：“，失气也。”音之涉反。
<br>
<br>　　注⑧集解李奇曰：“徇，略也。”如淳曰：“徇音‘抚徇’之‘徇’。徇其人民。”</span>
<br>
<br>　　广陵人召平于是为陈王徇广陵，①未能下。②闻陈王败走，秦兵又且至，乃渡江矫
陈王命，③拜梁为楚王上柱国。④曰：“江东已定，急引兵西击秦。”
<br>
<br>　　项梁乃以八千人渡江而西。闻陈婴已下东阳，⑤使使欲与连和俱西。陈婴者，故东
阳令史，⑥居县中，素信谨，称为长者。东阳少年杀其令，相聚数千人，欲置长，无适
用，乃请陈婴。婴谢不能，遂强立婴为长，县中从者得二万人。
<br>
<br>　　少年欲立婴便为王，异军苍头特起。⑦陈婴母谓婴曰：“自我为汝家妇，未尝闻汝
先古之有贵者。今暴得大名，不祥。不如有所属，事成犹得封侯，事败易以亡，非世所
指名也。”⑧婴乃不敢为王。谓其军吏曰：“项氏世世将家，有名于楚。今欲举大事，
将非其人，不可。我倚名族，亡秦必矣。”于是从其言，以兵属项梁。项梁渡淮，黥
布p蒲将军⑨亦以兵属焉。凡六七万人，军不邳。⑩
<br>
<br>　　<span style="font-size:10.5pt;color:'004060'">注①正义扬州。
<br>
<br>　　注②正义胡嫁反。以兵威服之曰下。
<br>
<br>　　注③正义矫，纪兆反。召平从广陵渡京口江至吴，诈陈王命拜梁。
<br>
<br>　　注④集解徐广曰：“二世之二年正月也。”S案：应劭曰“上柱国，上卿官，若今
相国也”。
<br>
<br>　　注⑤集解晋灼曰：“东阳县本属临淮郡，汉明帝分属下邳，后复分属广陵。”
<br>
<br>　　索隐下音如字。按：以兵威伏之曰下，胡嫁反。彼自归伏曰下，如字读。他皆放此。
东阳，县名，属广陵也。正义括地志：“东阳故城在楚州盱眙县东七十里，秦东阳县城
也，在淮水南。”
<br>
<br>　　注⑥集解晋灼曰：“汉仪注云令吏曰令史，丞吏曰丞史。”正义楚汉春秋云东阳狱
史陈婴。
<br>
<br>　　注⑦集解应劭曰：“苍头特起，言与异也。苍头，谓士卒o巾，若赤眉p青领，
以相别也。”如淳曰：“魏君兵卒之号也。战国策魏有苍头二十万。”索隐晋灼曰：
“殊异其军为苍头，谓着青帽。”如淳曰：“特起犹言新起也。”按：为苍头军特起，欲立陈婴为王，婴母不许婴称王，言天下方乱，未知瞻乌所止。
<br>
<br>　　注⑧集解张晏曰：“陈婴母，潘旌人，墓在潘旌。”索隐按：潘旌是邑聚之名，后
为县，属临淮。
<br>
<br>　　注⑨集解服虔曰：“英布起于蒲地，因以为号。”如淳曰：“言当阳君p蒲将军皆
属项羽，此自更有蒲将军。”索隐按：布姓英，咎繇之后，后以罪被黥，故改姓黥以应
相者之言。韦昭云“蒲，姓也”，是英布与蒲将军二人共以兵属项梁也。故服虔以为
“英布起蒲”，非也。按：黥布初起于江湖之闲。
<br>
<br>　　注⑩正义被悲反。下邳，泗水县也。应劭云：“邳在薛，徙此，故曰下邳。”
<br>
<br>　　按：有上邳，故曰下邳。</span>
<br>
<br>　　当是时，秦嘉①已立景驹为楚王，②军彭城东，③欲距项梁。项梁谓军吏曰：“陈
王先首事，战不利，未闻所在。今秦嘉倍陈王而立景驹，逆无道。”
<br>
<br>　　乃进兵击秦嘉。秦嘉军败走，追之至胡陵。④嘉还战一日，嘉死，军降。景驹走死
梁地。项梁已并秦嘉军，军胡陵，将引军而西。章邯军至栗，⑤项梁使别将朱鸡石p余
樊君与战。余樊君死。朱鸡石军败，亡走胡陵。项梁乃引兵入薛，⑥诛鸡石。项梁前使
项羽别攻襄城，⑦襄城坚守不下。已拔，皆坑之。还报项梁。项梁闻陈王定死，召诸别
将会薛计事。此时沛公亦起沛，往焉。
<br>
<br>　　<span style="font-size:10.5pt;color:'004060'">注①集解陈涉世家曰：“秦嘉，广陵人。”
<br>
<br>　　注②集解文颖曰；“景驹楚族，景氏，驹名。”
<br>
<br>　　注③正义括地志云：“徐州彭城县，古彭祖国也。”言秦嘉军于此城之东。
<br>
<br>　　注④集解邓展曰：“今胡陆，属山阳。汉章帝改曰胡陵。”
<br>
<br>　　注⑤集解徐广曰：“县名，在沛。”
<br>
<br>　　注⑥正义括地志云：“故薛城古薛侯国也，在徐州滕县界，黄帝之所封。左传曰定
公元年薛宰云‘薛之祖奚仲居薛，为夏车正’，后为孟尝君田文封邑也。”
<br>
<br>　　注⑦正义许州襄城县。</span>
<br>
<br>　　居}人范增，①年七十，素居家，好奇计，往说项梁曰：“陈胜败固当。②夫秦灭
六国，楚最无罪。自怀王入秦不反，楚人怜之至今，故楚南公曰③‘楚虽三户，亡秦必
楚’也。④今陈胜首事，不立楚后而自立，其势不长。今君起江东，楚午之将⑤皆争
附君者，以君世世楚将，为能复立楚之后也。”⑥于是项梁然其言，乃求楚怀王孙心民
闲，为人牧羊，立以为楚怀王，⑦从民所望也。⑧陈婴为楚上柱国，封五县，与怀王都
盱台。⑨项梁自号为武信君。
<br>
<br>　　<span style="font-size:10.5pt;color:'004060'">注①索隐晋灼音“剿绝”之“剿”。地理志居}县在庐江郡，音巢，是故巢国，夏
桀所奔。荀悦汉纪云：“范增，阜陵人也。”
<br>
<br>　　注②正义顾著作云：“固宜当应败也。”当音如字。
<br>
<br>　　注③集解徐广曰：“楚人也，善言阴阳。”S案：文颖曰“南方老人也”。索隐徐
广云：“楚人善言阴阳者，见天文志也。”正义虞喜志林云：“南公者，道士，识废兴
之数，知亡秦者必于楚。”汉书艺文志云南公十三篇，六国时人，在阴阳家流。
<br>
<br>　　注④集解瓒曰；“楚人怨秦，虽三户犹足以亡秦也。”索隐臣瓒与苏林解同。
<br>
<br>　　韦昭以为三户，楚三大姓昭p屈p景也。二说皆非也。按：左氏“以畀楚师于三户”，
杜预注云“今丹水县北三户亭”，则是地名不疑。正义按：服虔云“三户，漳水津也”。
孟康云“津峡名也，在邺西三十里”。括地志云“浊漳水又东经葛公亭北，经三户峡，
为三户津，在相州滏阳县界”。然则南公辨阴阳，识废兴之数，知秦亡必于三户，故出
此言。后项羽果度三户津破章邯军，降章邯，秦遂亡。是南公之善谶。
<br>
<br>　　注⑤集解如淳曰：“午犹言起也。飞起，交横若午，言其多也。”索隐凡
物交横为午，言之起交横屯聚也。故刘向传注云“午，杂沓也”。又郑玄曰“一纵
一横为午”。
<br>
<br>　　注⑥正义为，于伪反。
<br>
<br>　　注⑦集解徐广曰：“此时二世之二年六月。”
<br>
<br>　　注⑧集解应劭曰：“以祖谥为号者，顺民望。”
<br>
<br>　　注⑨集解郑氏曰：“音煦怡。”正义盱，况于反。眙，以之反。盱眙，今楚州，临
淮水，怀王都之。</span>
<br>
<br>　　居数月，引兵攻亢父，①与齐田荣p司马龙且②军救东阿，③大破秦军于东阿。田
荣即引兵归，逐其王假。假亡走楚。假相田角亡走赵。角弟田闲故齐将，居赵不敢归。
田荣立田儋子市为齐王。项梁已破东阿下军，遂追秦军。数使使趣④齐兵，欲与俱西。
田荣曰：“楚杀田假，赵杀田角p田闲，乃发兵。”项梁曰：“田假为与国之王，⑤穷来从我，不忍杀之。”赵亦不杀田角p田闲以市于齐。⑥齐遂不肯发兵助楚。项梁使沛公及项羽别攻城阳，⑦屠之。西破秦军濮阳东，⑧秦兵收
入濮阳。沛公p项羽乃攻定陶。⑨定陶未下，去，西略地至t丘，⑩大破秦军，斩李由。
⑾还攻外黄，⑿外黄未下。
<br>
<br>　　<span style="font-size:10.5pt;color:'004060'">注①正义亢音刚，又苦浪反。父音甫。括地志云：“亢父故城在兖州任城县南五十
一里。”
<br>
<br>　　注②正义子余反。
<br>
<br>　　注③正义括地志云：“东阿故城在济州东阿县西南二十五里，汉东阿县城，秦时齐
之阿也。”
<br>
<br>　　注④正义下“使”色吏反。趣音促。
<br>
<br>　　注⑤集解如淳曰：“相与交善为与国，党与也。”索隐按：高诱注战国策云“与国，
同祸福之国也。”
<br>
<br>　　注⑥集解张晏曰：“若市买相贸易以利也。梁救荣难，犹不用命。梁念杀假等，荣
未必多出兵，不如依春秋寄公待以礼也，又可以贸易他利，以除己害，遂背德可辅假以
伐齐，故曰市贸易也，”晋灼曰：“假，故齐王建之弟，欲令楚杀之，以为己利，而楚
保全不杀，以买其计，故曰市也。”索隐按：张晏云“市，贸易也”韦昭云“市利于齐
也”，故刘氏亦云“市犹要也”。留田假而不杀，欲以要胁田荣也。
<br>
<br>　　注⑦正义括地志云：“濮州雷泽县，本汉城阳，在州东九十一里。地理志云城阳属
济阴郡，古J伯国，姬姓之国。史记周武王封季弟载于J，其后迁于城之阳，故曰城阳。”
<br>
<br>　　注⑧正义括地志云：“濮阳县在濮州西八十六里濮县也，古吴之国。”按：攻城阳，
屠之，西破秦军濮阳县也。东即此县东。
<br>
<br>　　注⑨正义定陶，曹州城也。从濮阳南攻定陶。
<br>
<br>　　注⑩正义雍丘，今汴州县也。地理志云“古□国，武王封禹后于□，号东楼公，二
十一世简公，为楚所灭”，即此城也。
<br>
<br>　　注⑾集解应劭曰：“由，李斯子也。”
<br>
<br>　　注⑿正义括地志云：“故周城即外黄之地，在雍丘县东。”张晏曰：“魏郡有内黄
县，故加‘外’也。”臣瓒曰：“县有黄沟，故名。”</span>
<br>
<br>　　项梁起东阿，西，*(北)**[比]*至定陶，再破秦军，项羽等又斩李由，益轻秦，有
骄色。宋义乃谏项梁曰：“战胜而将骄卒惰者败。今卒少惰矣，秦兵日益，臣为君畏之。”
项梁弗听。乃使宋义使于齐。道遇齐使者高陵君显，①曰：“公将见武信君乎？”曰：
“然。”曰：“臣论武信君军必败。公徐行即免死，疾行则及祸。”秦果悉起兵益章邯，
击楚军，大破之定陶，项梁死。沛公p项羽去外黄攻陈留，陈留坚守不能下。沛公p项
羽相与谋曰：“今项梁军破，士卒恐。”
<br>
<br>　　乃与吕臣军俱引兵而东。吕臣军彭城东，项羽军彭城西，沛公军砀。②
<br>
<br>　　<span style="font-size:10.5pt;color:'004060'">注①集解张晏曰：“显，名也。高陵，县名。”索隐按：晋灼云“高陵属琅邪”。
<br>
<br>　　注②集解应劭曰：“砀，属梁国。”苏林曰：“砀音唐。”正义括地志云：“宋州
砀山县，本汉砀县也，在宋州东百五十里。”</span>
<br>
<br>　　章邯已破项梁军，则以为楚地兵不足忧，乃渡河击赵，大破之。当此时，赵歇为王，
陈余为将，张耳为相，皆走入钜鹿城。章邯令王离p涉闲围钜鹿，①章邯军其南，筑甬
道而输之粟。②陈余为将，将卒数万人而军钜鹿之北，此所谓河北之军也。
<br>
<br>　　<span style="font-size:10.5pt;color:'004060'">注①集解张晏曰：“涉，姓；闲，名。秦将也。”
<br>
<br>　　注②集解应劭曰：“恐敌抄辎重，故筑墙垣如街巷也。”</span>
<br>
<br>　　楚兵已破于定陶，怀王恐，从盱台之彭城，并项羽p吕臣军自将之。以吕臣为司徒，
以其父吕青为令尹。①以沛公为砀郡长，②封为武安侯，将砀郡兵。
<br>
<br>　　<span style="font-size:10.5pt;color:'004060'">注①集解应劭曰：“天子曰师尹，诸侯曰令尹，时去六国尚近，故置令尹。”
<br>
<br>　　瓒曰：“诸侯之卿，唯楚称令尹。时立楚之后，故置官司皆如楚旧。”
<br>
<br>　　注②集解苏林曰：“长如郡守也。”</span>
<br>
<br>　　初，宋义所遇齐使者高陵君显在楚军，见楚王曰：“宋义论武信君之军必败，居数
日，军果败。兵未战而先见败征，此可谓知兵矣。”王召宋义与计事而大说之，因置以
为上将军，项羽为鲁公，为次将，范增为末将，救赵。诸别将皆属宋义，号为卿①子冠
军。②行至安阳，留四十六日不进。③项羽曰：“吾闻秦军围赵王钜鹿，疾引兵渡河，
楚击其外，赵应其内，破秦军必矣。”宋义曰：“不然。夫搏牛之不可以破虮虱。 ④今秦攻赵，战胜则兵罢，我承其敝；不胜，则我引兵鼓行而西，必举秦矣。
<br>
<br>　　故不如先斗秦赵。夫被坚执锐，义不如公；坐而运策，公不如义。”因下令军中曰：
“猛如虎，很如羊，⑤贪如狼，强不可使者，皆斩之。”乃遣其子宋襄相齐，身送之至
无盐，⑥饮酒高会。⑦天寒大雨，士卒冻饥。项羽曰：“将戮力而攻秦，久留不行。今
岁饥民贫，士卒食芋菽，⑧军无见粮，⑨乃饮酒高会，不引兵渡河因赵食，与赵并力攻
秦，乃曰‘承其敝’。夫以秦之强，攻新造之赵，其势必举赵。赵举而秦强，何敝之承！
且国兵新破，王坐不安席，埽境内而专属于将军，国家安危，在此一举。今不恤士卒而
徇其私，⑩非社稷之臣。”项羽晨朝上将军宋义，即其帐中斩宋义头，出令军中曰：
“宋义与齐谋反楚，楚王阴令羽诛之。”当是时，诸将皆慑服，莫敢枝梧。⑾皆曰：
“首立楚者，将军家也。今将军诛乱。”乃相与共立羽为假上将军。⑿使人追宋义
子，及之齐，杀之。使桓楚报命于怀王。怀王因使项羽为上将军，⒀当阳君p蒲将
军皆属项羽。
<br>
<br>　　<span style="font-size:10.5pt;color:'004060'">注①集解徐广曰：“一作‘庆’。”
<br>
<br>　　注②集解文颖曰：“卿子，时人相褒尊之辞，犹言公子也。上将，故言冠军。”
<br>
<br>　　张晏曰：“若霍去病功冠三军，因封为冠军侯，至今为县名。”
<br>
<br>　　注③索隐按：傅宽传云“从攻安阳p扛里”，则安阳与扛里俱在河南。颜师古以为
今相州安阳县。按：此兵犹未渡河，不应即至相州安阳。今检后魏书地形志，云“己氏
有安阳城，隋改己氏为楚丘”，今宋州楚丘西北四十里有安阳故城是也。正义括地志云：
“安阳县，相州所理县。七国时魏宁新中邑，秦昭王拔魏宁新中，更名安阳。”张耳传
云章邯军钜鹿南，筑甬道属河，饷王离。项羽数绝邯甬道，王离军乏食。项羽悉引兵渡
河，遂破章邯，围钜鹿下。又云渡河湛船，持三日粮。按：从滑州白马津赍三日粮不至
邢州，明此渡河，相州漳河也。
<br>
<br>　　宋义遣其子襄相齐，送之至无盐，即今郓州之东宿城是也。若依颜监说，在相州安
阳，宋义送子不可弃军渡河，南向齐，西南入鲁界，饮酒高会，非入齐之路。义虽知送
子曲，由宋州安阳理顺，然向钜鹿甚远，不能数绝章邯甬道及持三日粮至也。均之二理，
安阳送子至无盐为长。济河绝甬道，持三日粮，宁有迟留？史家多不委曲说之也。
<br>
<br>　　注④集解如淳曰：“用力多而不可以破虮虱，犹言欲以大力伐秦而不可以救赵也。”
索隐张晏云：“搏音博。”韦昭云“大在外，虱小在内”。故颜师古言“以手击牛之
背，可以杀其上，而不能破其内虱，喻方欲灭秦，不可与章邯即战也”。邹氏搏音附。
今按：言之搏牛，本不拟破其上之虮虱，以言志在大不在小也。
<br>
<br>　　注⑤正义很，何恳反。
<br>
<br>　　注⑥索隐按：地理志东平郡之县，在今郓州之东也。
<br>
<br>　　注⑦集解韦昭曰：“皆召尊爵，故云高。”索隐韦昭曰：“皆召高爵者，故曰高会。”
服虔云：“大会是也。”
<br>
<br>　　注⑧集解徐广曰：“芋，一作‘半’。半，五升器也。”S案：瓒曰“士卒食蔬菜，
以菽杂半之。”索隐芋，蹲鸱也。菽，豆也。故臣瓒曰“士卒食蔬菜，以菽半杂之”，
则芋菽义亦通。汉书作“半菽”。徐广曰：“芋，一作‘半’。半，五升也。”王劭曰：
“半，量器名，容半升也。”
<br>
<br>　　注⑨正义胡练反。颜监云：“无见在之粮。”
<br>
<br>　　注⑩索隐私，谓使其子相齐，是徇其私情。崔浩云：“徇，营也。”
<br>
<br>　　注⑾集解如淳曰：“梧音悟。枝梧犹枝捍也。”瓒曰：“小柱为枝，邪柱为梧，今
屋梧邪柱是也。”正义枝音之移反。梧音悟。
<br>
<br>　　注⑿正义未得怀王命也。假，摄也。
<br>
<br>　　注⒀集解徐广曰：“二世三年十一月。”</span>
<br>
<br>　　项羽已杀卿子冠军，威震楚国，名闻诸侯。乃遣当阳君p蒲将军将卒二万渡河，①
救钜鹿。战少利，陈余复请兵。项羽乃悉引兵渡河，皆沉船，破釜甑，烧庐舍，持三日
粮，以示士卒必死，无一还心。于是至则围王离，与秦军遇，九战，绝其甬道，大破之，
杀苏角，②虏王离。涉闲不降楚，自烧杀。当是时，楚兵冠诸侯。诸侯军救钜鹿下者十
余壁，莫敢纵兵。及楚击秦，诸将皆从壁上观。楚战士无不一以当十，楚兵呼声动天，
诸侯军无不人人惴恐。③于是已破秦军，项羽召见诸侯将，入辕门，④无不膝行而前，
莫敢仰视。项羽由是始为诸侯上将军，诸侯皆属焉。
<br>
<br>　　<span style="font-size:10.5pt;color:'004060'">注①正义漳水。
<br>
<br>　　注②集解文颖曰：“秦将也。”
<br>
<br>　　注③集解汉书音义曰：“惴音章瑞反。”
<br>
<br>　　注④集解张晏曰：“军行以车为陈，辕相向为门，故曰辕门。”</span>
<br>
<br>　　章邯军棘原，①项羽军漳南，②相持未战。秦军数却，二世使人让章邯。
<br>
<br>　　章邯恐，使长史欣请事。至咸阳，留司马门③三日，赵高不见，有不信之心。
<br>
<br>　　长史欣恐，还走其军，④不敢出故道，赵高果使人追之，不及。欣至军，报曰：
“赵高用事于中，下无可为者。今战能胜，高必疾妒吾功；战不能胜，不免于死。愿将
军孰计之。”陈余亦遗章邯书曰：“白起为秦将，南征鄢郢，北坑马服，⑤攻城略地，
不可胜计，而竟赐死。蒙恬为秦将，北逐戎人，开榆中地数千里，⑥竟斩阳周。⑦何者？
功多，秦不能尽封，因以法诛之。今将军为秦将三岁矣，所亡失以十万数，而诸侯并起
滋益多。彼赵高素谀日久，今事急，亦恐二世诛之，故欲以法诛将军以塞责，使人更代
将军以脱其祸。夫将军居外久，多内却，有功亦诛，无功亦诛。且天之亡秦，无愚智皆
知之。今将军内不能直谏，外为亡国将，孤特独立而欲常存，岂不哀哉！将军何不还兵
与诸侯为从，⑧约共攻秦，分王其地，南面称孤；此孰与身伏a质，⑨妻子为J乎？”
章邯狐疑，阴使候始成⑩使项羽，欲约。约未成，项羽使蒲将军日夜引兵度三户，⑾军
漳南，与秦战，再破之。项羽悉引兵击秦军污水上，⑿大破之。
<br>
<br>　　<span style="font-size:10.5pt;color:'004060'">注①集解张晏曰：“在漳南。”晋灼曰：“地名，在钜鹿南。”
<br>
<br>　　注②正义括地志云：“浊漳水一名漳水，今俗名柳河，在邢州平乡县南。注水经云
漳水一名大漳水，兼有闼之目也。”
<br>
<br>　　注③集解凡言司马门者，宫垣之内，兵卫所在，四面皆有司马，主武事。总言之，
外门为司马门也。索隐按：天子门有兵阑，曰司马门也。
<br>
<br>　　注④正义走音奏。
<br>
<br>　　注⑤索隐韦昭云：“赵奢子括也，代号马服。”崔浩云：“马服，赵官名，言服武
事。”
<br>
<br>　　注⑥索隐服虔云：“金城县所治。”苏林曰：“在上郡。”崔浩云：“蒙恬树榆为
塞也。”
<br>
<br>　　注⑦集解孟康曰：“县属上郡。”正义括地志云：“宁州罗川县在州东南七十里，
汉阳周县。”
<br>
<br>　　注⑧索隐此诸侯谓关东诸侯也。何以知然？文颖曰：“关东为从，关西为横。”
<br>
<br>　　高诱曰：“关东地形从长，苏秦相六国，号为合从。关西地形横长，张仪相秦，坏
关东从，使与秦合，号曰连横。”
<br>
<br>　　注⑨索隐公羊传云：“加之a质。”何休云：“要斩之罪。”崔浩云：“质，斩人
椹也。”又郭注三苍云：“质，s椹也。”
<br>
<br>　　注⑩集解张晏曰：“候，军候。”索隐候，军候，官名。始成，其名。
<br>
<br>　　注⑾集解服虔曰：“漳水津也。”张晏曰：“三户，地名，在梁淇西南。”
<br>
<br>　　孟康曰：“津峡名也，在邺西三十里。”索隐水经注云“漳水东经三户峡，为三户
津”也。淇当为“湛”。案：晋八王故事云“王浚伐邺，前至梁湛”，盖梁湛在邺西四
十里。孟康云“在邺西三十里”。又阚S十三州志云“邺北五十里梁期故县也”，字有
不同。
<br>
<br>　　注⑿集解徐广曰：“在邺西。”索隐污音于。郡国志邺县有污城。郦元云“污水出
武安山东南，经污城北入漳”。正义括地志云：“污水源出怀州河内县北大行山。”又
云：“故城在河内县西北二十七里，古国地也。左传云‘p晋p应p韩，武之穆
也’。”</span>
<br>
<br>　　章邯使人见项羽，欲约。项羽召军吏谋曰：“粮少，欲听其约。”军吏皆曰：“善。”
<br>
<br>　　项羽乃与期洹水南殷虚上。①已盟，章邯见项羽而流涕，为言赵高。项羽乃立章邯
为雍王，置楚军中。使长史欣为上将军，将秦军为前行。②
<br>
<br>　　<span style="font-size:10.5pt;color:'004060'">注①集解徐广曰：“二世三年七月也。”S案：应劭曰“洹水在汤阴界。殷墟，故
殷都也”。瓒曰“洹水在今安阳县北，去朝歌殷都一百五十里。然则此殷虚非朝歌也。
汲古文曰‘盘庚迁于此’，汲冢曰‘殷虚南去邺三十里’。是旧殷虚，然则朝歌非盘
庚所迁者”。索隐按：释例云“洹水出汲郡林虑县，东北至长乐入清水”是也。汲古
文云“盘庚自奄迁于北蒙，曰殷虚，南去邺州三十里”，是殷虚南旧地名号北蒙也。
<br>
<br>　　注②正义胡郎反。</span>
<br>
<br>　　到新安。①诸侯吏卒异时故繇使屯戍过秦中，秦中吏卒遇之多无状，及秦军降诸侯，
诸侯吏卒乘胜多奴虏使之，轻折辱秦吏卒。秦吏卒多窃言曰：“章将军等诈吾属降诸侯，
今能入关破秦，大善；即不能，诸侯虏吾属而东，秦必尽诛吾父母妻子。”诸侯微闻其
计，以告项羽。项羽乃召黥布p蒲将军计曰：“秦吏卒尚，其心不服，至关中不听，
事必危，不如击杀之，而独与章邯p长史欣p都尉翳入秦。”于是楚军夜击坑秦卒二十
余万人新安城南。②
<br>
<br>　　<span style="font-size:10.5pt;color:'004060'">注①正义括地志云：“新安故城在洛州渑池县东一十三里，汉新安县城也。即坑秦
卒处。”
<br>
<br>　　注②集解徐广曰：“汉元年十一月。”</span>
<br>
<br>　　行略定秦地。函谷关①有兵守关，不得入。又闻沛公已破咸阳，项羽大怒，使当阳
君等击关。项羽遂入，至于戏西。沛公军霸上，未得与项羽相见。沛公左司马曹无伤使
人言于项羽曰：“沛公欲王关中，使子婴为相，珍宝尽有之。”项羽大怒，曰：“旦日
飨士卒，为击破沛公军！”当是时，项羽兵四十万，在新丰鸿门，②沛公兵十万，在霸
上。范增说项羽曰：“沛公居山东时，贪于财货，好美姬。
<br>
<br>　　今入关，财物无所取，妇女无所幸，此其志不在小。吾令人望其气，皆为龙虎，成
五采，此天子气也。急击勿失。”
<br>
<br>　　<span style="font-size:10.5pt;color:'004060'">注①集解文颖曰：“时关在弘农县衡山岭，今移在河南谷城县。”索隐文颖曰：“在弘农县衡山岭，今移在谷城。”颜师古云：“今桃林县南有洪滔水，即古之
函关。”按：山形如函，故称函关。正义括地志云：“函谷关在陕州桃林县西南十二里，
秦函谷关也。图记云西去长安四百余里，路在谷中，故以为名。”
<br>
<br>　　注②集解孟康曰：“在新丰东十七里，旧大道北下阪口名也。”</span>
<br>
<br>　　楚左尹项伯者，项羽季父也，①素善留侯张良。张良是时从沛公，项伯乃夜驰之沛
公军，私见张良，具告以事，欲呼张良与俱去。曰：“毋从俱死也。”张良曰：“臣为
韩王送沛公，②沛公今事有急，亡去不义，不可不语。”良乃入，具告沛公。沛公大惊，
曰：“为之柰何？”张良曰：“谁为大王为此计者？”曰：“鲰生③说我曰‘距关，毋内诸侯，秦地可尽王也’。故听之。”良曰：“料大王
士卒足以当项王乎？”沛公默然，曰：“固不如也，且为之柰何？”张良曰：“请往谓项伯，言沛公不敢背项王也。”沛公曰：“君安与项伯有故？”张良曰：“秦时与臣游，项伯杀人，臣活之。今事有急，故幸来告良。”沛公曰“孰与君少长？”
良曰：“长于臣。”沛公曰“君为我呼入，吾得兄事之。”张良出，要项伯。项伯即入
见沛公。沛公奉卮酒为寿，约为婚姻，曰：“吾入关，秋豪不敢有所近，籍吏民，封府
库，而待将军。所以遣将守关者，备他盗之出入与非常也。日夜望将军至，岂敢反乎！
愿伯具言臣之不敢倍德也。”项伯许诺。谓沛公曰：“旦日不可不蚤自来谢项王。”沛
公曰：“诺。”于是项伯复夜去，至军中，具以沛公言报项王。因言曰：“沛公不先破
关中，公岂敢入乎？今人有大功而击之，不义也，不如因善遇之。”项王许诺。
<br>
<br>　　<span style="font-size:10.5pt;color:'004060'">注①索隐名缠，字伯，后封射阳侯。
<br>
<br>　　注②正义为，于伪反。
<br>
<br>　　注③集解徐广曰：“鲰音士垢反，鱼名。”S案：服虔曰：“鲰音浅。鲰，小人貌
也。”瓒曰“楚汉春秋鲰，姓也”。</span>
<br>
<br>　　沛公旦日从百余骑来见项王，至鸿门，谢曰：“臣与将军戮力而攻秦，将军战河北，
臣战河南，然不自意能先入关破秦，得复见将军于此。今者有小人之言，令将军与臣有
却。”项王曰：“此沛公左司马曹无伤言之；不然，籍何以至此。”
<br>
<br>　　项王即日因留沛公与饮。项王p项伯东向坐。亚父南向坐。亚父者，范增也。①沛
公北向坐，张良西向侍。范增数目项王，举所佩玉i以示之者三，项王默然不应。范增
起，出召项庄，②谓曰：“君王为人不忍，若入前为寿，寿毕，请以剑舞，因击沛公于
坐，杀之。不者，若属皆且为所虏。”
<br>
<br>　　庄则入为寿，寿毕，曰：“君王与沛公饮，军中无以为乐，请以剑舞。”项王曰：“诺。”项庄拔剑起舞，项伯亦拔剑起舞，常以身翼蔽沛公，庄不得击。于是张良至军门，见樊哙。樊哙曰：“今日之事何如？”良曰：“甚急。今者项庄拔剑舞，其意
常在沛公也。”哙曰：“此迫矣，臣请入，与之同命。”哙即带剑拥盾入军门。③交戟
之]士欲止不内，樊哙侧其盾以撞，④]士仆地，哙遂入，披帷西向立，_目视项王，
⑤头发上指，目眦尽裂。⑥项王按剑而跽⑦曰：“客何为者？”张良曰：“沛公之参乘
樊哙者也。”项王曰：“壮士，赐之卮酒。”则与斗卮酒。哙拜谢，起，立而饮之。项
王曰：“赐之彘肩。”则与一生彘肩。樊哙覆其盾于地，加彘肩上，拔剑切而啖之。⑧
项王曰：“壮士，能复饮乎？”樊哙曰：“臣死且不避，卮酒安足辞！夫秦王有虎狼之
心，杀人如不能举，刑人如恐不胜，天下皆叛之。怀王与诸将约曰‘先破秦入咸阳者王
之’。今沛公先破秦入咸阳，豪毛不敢有所近，封闭宫室，还军霸上，以待大王来。故
遣将守关者，备他盗出入与非常也。劳苦而功高如此，未有封侯之赏，而听细说，欲诛
有功之人。此亡秦之续耳，窃为大王不取也。”项王未有以应，曰：“坐。”
<br>
<br>　　樊哙从良坐。坐须臾，沛公起如厕，因招樊哙出。
<br>
<br>　　<span style="font-size:10.5pt;color:'004060'">注①集解如淳曰：“亚，次也。尊敬之次父，犹管仲为仲父。”
<br>
<br>　　注②正义项羽从弟。
<br>
<br>　　注③正义拥，纡拱反。盾，食允反。
<br>
<br>　　注④正义直江反。
<br>
<br>　　注⑤正义_，昌真反。
<br>
<br>　　注⑥正义眦，自赐反。
<br>
<br>　　注⑦索隐其纪反，谓长跪。
<br>
<br>　　注⑧索隐啖，徒览反。凡以食]人则去声，自食则上声。</span>
<br>
<br>　　沛公已出，项王使都尉①陈平召沛公。沛公曰：“今者出，未辞也，为之柰何？”
<br>
<br>　　樊哙曰：“大行不顾细谨，大礼不辞小让。如今人方为刀俎，我为鱼肉，何辞为。”
<br>
<br>　　于是遂去。乃令张良留谢。良问曰：“大王来何操？”曰：“我持白璧一双，欲献
项王，玉斗一双，欲与亚父，会其怒，不敢献。公为我献之”张良曰：“谨诺。”
<br>
<br>　　当是时，项王军在鸿门下，沛公军在霸上，相去四十里。沛公则置车骑，脱身独骑，
与樊哙p夏侯婴p靳强p纪信等②四人持剑盾步走，从郦山下，道芷阳闲行。沛公谓张
良曰：“从此道至吾军，不过二十里耳。度我至军中，公乃入。”
<br>
<br>　　沛公已去，闲至军中，张良入谢，曰：“沛公不胜G杓，不能辞。谨使臣良奉白璧
一双，再拜献大王足下；玉斗一双，再拜奉大将军足下。”项王曰：“沛公安在？”良
曰:“闻大王有意督过之，脱身独去，已至军矣。”③项王则受璧，置之坐上。亚父受
玉斗，置之地，拔剑撞而破之，曰：“唉！④竖子不足与谋。夺项王天下者，必沛公也，
吾属今为之虏矣。”沛公至军，立诛杀曹无伤。
<br>
<br>　　<span style="font-size:10.5pt;color:'004060'">注①集解徐广曰：“一本无‘都’字。”
<br>
<br>　　注②索隐汉书作“纪通”。通，纪成之子。
<br>
<br>　　注③集解如淳曰：“脱身逃还其军。”
<br>
<br>　　注④集解徐广曰：“唉，乌来反。”索隐音虚其反。皆叹恨发声之辞。</span>
<br>
<br>　　居数日，项羽引兵西屠咸阳，杀秦降王子婴，烧秦宫室，火三月不灭；收其货宝妇
女而东。人或说项王曰：“关中阻山河四塞，①地肥饶，可都以霸。”项王见秦宫皆以
烧残破，又心怀思欲东归，曰：“富贵不归故乡，如衣绣夜行，谁知之者！”说者曰：
“人言楚人沐猴而冠耳，果然。”②项王闻之，烹说者。 ③
<br>
<br>　　<span style="font-size:10.5pt;color:'004060'">注①集解徐广曰：“东函谷，南武关，西散关，北萧关。”
<br>
<br>　　注②集解张晏曰：“沐猴，猕猴也。”索隐言猕猴不任久着冠带，以喻楚人性躁暴。
果然，言果如人言也。
<br>
<br>　　注③集解楚汉春秋p杨子法言云说者是蔡生，汉书云是韩生。</span>
<br>
<br>　　项王使人致命怀王。怀王曰：“如约。”乃尊怀王为义帝。项王欲自王，先王诸将
相。
<br>
<br>　　谓曰：“天下初发难时，①假立诸侯后以伐秦。然身被坚执锐首事，暴露于野②三
年，灭秦定天下者，皆将相诸君与籍之力也。义帝虽无功，故当分其地而王之。”诸将
皆曰：“善。”乃分天下，立诸将为侯王。项王p范增疑沛公之有天下，业已讲解，③
又恶负约，恐诸侯叛之，乃阴谋曰：“巴p蜀道险，秦之迁人皆居蜀。”乃曰：“巴p
蜀亦关中地也。”故立沛公为汉王，④王巴p蜀p汉中，都南郑。⑤而三分关中，王秦
降将以距塞汉王。项王乃立章邯为雍王，王咸阳以西，都废丘。⑥长史欣者，故为栎阳
狱掾，尝有德于项梁；
<br>
<br>　　都尉董翳者，本劝章邯降楚。故立司马欣为塞王，⑦王咸阳以东至河，都栎阳；⑧
立董翳为翟王，王上郡，都高奴。⑨徙魏王豹为西魏王，王河东，都平阳。瑕丘⑩申阳
者，⑾张耳嬖臣也，先下河南*[郡]*，迎楚河上，故立申阳为河南王，都雒阳。⑿韩王
成因故都，都阳翟。⒀赵将司马n定河内，数有功，故立n为殷王，王河内，都朝歌。
徙赵王歇为代王。赵相张耳素贤，又从入关，故立耳为常山王，王赵地，都襄国。⒁当
阳君黥布为楚将，常冠军，故立布为九江王，都六。⒂鄱君⒃吴芮率百越佐诸侯，⒄又
从入关，故立芮为衡山王，都邾。⒅义帝柱国共敖⒆将兵击南郡，功多，因立敖为临江
王，⒇都江陵。(21)徙燕王韩广为辽东王。(22)燕将臧荼从楚救赵，因从入关，
故立荼为燕王，都蓟。徙齐王田市为胶东王。(23)齐将田都从共救赵，因从入关，故
立都为齐王，都临。(24)故秦所灭齐王建孙田安，项羽方渡河救赵，田安下济北数
城，引其兵降项羽，故立安为济北王，都博阳。(25)田荣者，数负项梁，又不肯将兵
从楚击秦，以故不封。成安君(26)陈余弃将印去，不从入关，然素闻其贤，有功于赵，
闻其在南皮，(27)故因环封三县。(28)番君将梅m(29)功多，故封十万户侯。项
王自立为西楚霸王，(30)王九郡，都彭城。(31)
<br>
<br>　　<span style="font-size:10.5pt;color:'004060'">注①集解服虔曰：“兵初起时。”正义难，乃惮反。
<br>
<br>　　注②正义暴，蒲北反。
<br>
<br>　　注③集解苏林曰：“讲，和也。”索隐服虔云：“解，折伏也。”说文云：“讲，
和解也。”汉书作“媾解”。苏林云：“媾，和也。”是“讲”之与“媾”俱训和也。
业，事也。言虽有疑心，然事已和解也。
<br>
<br>　　注④集解徐广曰：“以正月立。”
<br>
<br>　　注⑥索隐孟康曰：“县名。今槐里是也。”韦昭曰：“周时名犬丘，懿王所都，秦
欲废之，故曰废丘。”正义括地志云：“犬丘故城一名废丘，故城在雍州始平县东南十
里。地理志云汉高二年，引水灌废丘，章邯自杀，更废丘曰槐里。”
<br>
<br>　　注⑦集解韦昭曰：“在长安东，名桃林塞。”
<br>
<br>　　注⑧集解苏林曰：“栎音药。”正义括地志云：“栎阳故城一名万年城，在雍州栎
阳东北二十五里。秦献公之城栎阳，即此也。”
<br>
<br>　　注⑨集解文颖曰：“上郡，秦所置，项羽以董翳为翟王，更名为翟。”索隐按：
<br>
<br>　　今~州有高奴城。正义括地志云：“延州州城即汉高奴县。”
<br>
<br>　　注⑩集解徐广曰：“一云瑕丘公也。”
<br>
<br>　　注⑾集解服虔曰：“瑕丘县属山阳。申，姓；阳，名。”文颖曰：“姓瑕丘，字申
阳。”瓒曰：“瑕丘公申阳是。瑕丘，县名。”
<br>
<br>　　注⑿正义括地志云：“洛阳故城在洛州洛阳县东北二十六里，周公所筑，即成周城
也。舆地志云成周之地，秦庄襄王以为洛阳县，三川守理之。后汉都洛阳，改为‘贿’。
汉以火德，忌水，故去洛旁‘水’而加‘隹’。魏于行次为土，土，水之忌也，水得土
而流，土得水而柔，故除‘隹’而加‘水’。”
<br>
<br>　　注⒀正义括地志云：“阳翟，洛州县也。左传云郑伯突入于栎。杜预云栎，郑别都，
今河南阳翟县是也。地理志云阳翟县是，属颍川郡，夏禹之国。”
<br>
<br>　　注⒁正义括地志云：“邢州城本汉襄国县，秦置三十六郡，于此置信都县，属钜鹿
郡，项羽改曰襄国，立张耳为常山王，理信都。地理志云故邢侯国也。
<br>
<br>　　帝王世纪云邢侯为纣三公，以忠谏被诛。史记云周武王封周公旦之子为邢侯。
<br>
<br>　　左传云‘凡p蒋p邢p茅，周公之胤也’。”
<br>
<br>　　注⒂索隐六县，古国，皋陶之后。正义括地志云：“故六城在寿州安丰县南百三十
二里，本六国，偃姓，皋繇之后所封也。黥布亦皋繇之后，居六也。”
<br>
<br>　　注⒃正义番君。番音婆。
<br>
<br>　　注⒄集解韦昭曰：“鄱音蒲河反。初，吴芮为鄱令，故号曰鄱君。今鄱阳县是也。”
<br>
<br>　　注⒅集解文颖曰：“邾音朱，县名，属江夏。”正义说文云音诛。括地志云：“故邾城在黄州黄冈县东南二十里，本春秋时邾国。邾子，曹姓。侠居。至鲁隐公徙蕲。”音机。
<br>
<br>　　注⒆正义共音恭。
<br>
<br>　　注⒇集解汉书音义曰：“本南郡，改为临江国。”
<br>
<br>　　注(21)正义江陵，荆州县。史记江陵，故郢都也。
<br>
<br>　　注(22)集解徐广曰：“都无终。”
<br>
<br>　　注(23)集解徐广曰：“都即墨。”正义括地志云：“即墨故城在莱州胶水县南六
十里。古齐地，本汉旧县。”胶音交。在胶水之东。
<br>
<br>　　注(24)索隐按：高纪及田儋传云“临济”，此言“临”，误。正义，侧其反。
括地志云：“青州临县也。即古临地也。一名齐城，古营丘之地，所封齐之都也。
少昊时有爽鸠氏，虞p夏时有季。殷时有逢伯陵，殷末有薄姑氏，为诸侯，国此地。
后太公封，方五百里。”
<br>
<br>　　注(25)正义在济北。
<br>
<br>　　注(26)正义地理志云成安县在颍川郡，属豫州。
<br>
<br>　　注(27)正义括地志云：“故南皮城在沧州南皮县北四里，本汉皮县城，即陈余所
封也。”
<br>
<br>　　注(28)集解汉书音义曰：“绕南皮三县以封之。”
<br>
<br>　　注(29)集解韦昭曰：“呼玄反。”
<br>
<br>　　注(30)正义货殖传云淮以北，沛p陈p汝南p南郡为西楚也。彭城以东，东海p
吴p广陵为东楚也。衡山p九江p江南p豫章p长沙为南楚。孟康云：“旧名江陵为南
楚，吴为东楚，彭城为西楚。”
<br>
<br>　　注(31)集解孟康曰：“旧名江陵为南楚，吴为东楚，彭城为西楚。”正义彭城，
徐州县。</span>
<br>
<br>　　汉之元年四月，诸侯罢戏下，各就国。①项王出之国，使人徙义帝，曰：“古之帝
者地方千里，必居上游。”②乃使使徙义帝长沙郴县。③趣义帝行，其k臣稍稍背叛之，
乃阴令衡山p临江王击杀之江中。④韩王成无军功，项王不使之国，与俱至彭城，废以
为侯，已又杀之。臧荼之国，因逐韩广之辽东，广弗听，荼击杀广无终，并王其地。
<br>
<br>　　<span style="font-size:10.5pt;color:'004060'">注①索隐戏音羲，水名也。言“下”者，如许下p洛下然也。按：上文云项羽入至
戏西鸿门，沛公还军霸上，是羽初停军于戏水之下。后虽引兵西屠咸阳，烧秦宫室，则
亦还戏下。今言“诸侯罢戏下”，是各受封邑号令讫，自戏下各就国。何须假借文字，
以为旌麾之下乎？颜师古p刘伯庄之说皆非。
<br>
<br>　　注②集解文颖曰：“居水之上流也。游，或作‘流’。”
<br>
<br>　　注③集解如淳曰：“郴音D。”
<br>
<br>　　注④集解文颖曰：“郴县有义帝，岁时常祠不绝。”</span>
<br>
<br>　　田荣闻项羽徙齐王市胶东，而立齐将田都为齐王，乃大怒，不肯遣齐王之胶东，因
以齐反，迎击田都。田都走楚。齐王市畏项王，乃亡之胶东就国。田荣怒，追击杀之即
墨。荣因自立为齐王，而西杀击济北王田安，并王三齐。①荣与彭越将军印，令反梁地。
陈余阴使张同p夏说说齐王田荣曰：“项羽为天下宰，不平。今尽王故王于丑地，而王
其k臣诸将善地，逐其故主赵王，乃北居代，余以为不可。闻大王起兵，且不听不义，
愿大王资余兵，请以击常山，以复赵王，请以国为I蔽。”齐王许之，因遣兵之赵。陈
余悉发三县兵，与齐并力击常山，大破之。张耳走归汉。陈余迎故赵王歇于代，反之赵。
赵王因立陈余为代王。
<br>
<br>　　<span style="font-size:10.5pt;color:'004060'">注①集解汉书音义曰：“齐与济北p胶东。”正义三齐记云：“右即墨，中临淄，
左平陆，谓之三齐。”</span>
<br>
<br>　　是时，汉还定三秦。项羽闻汉王皆已并关中，且东，齐p赵叛之：大怒。乃以故吴
令郑昌为韩王，以距汉。令萧公角等①击彭越。彭越败萧公角等。汉使张良徇韩，乃遗
项王书曰：“汉王失职，欲得关中，如约即止，不敢东。”又以齐p梁反书遗项王曰：
“齐欲与赵并灭楚。”楚以此故无西意，而北击齐。征兵九江王布。布称疾不往，使将
将数千人行。项王由此怨布也。汉之二年冬，项羽遂北至城阳，田荣亦将兵会战。田荣
不胜，走至平原，平原民杀之。遂北烧夷齐城郭室屋，皆坑田荣降卒，系虏其老弱妇女。
徇齐至北海，多所残灭。齐人相聚而叛之。于是田荣弟田横收齐亡卒得数万人，反城阳。
项王因留，连战未能下。
<br>
<br>　　<span style="font-size:10.5pt;color:'004060'">注①集解苏林曰：“官号也。或曰萧令也。时令皆称公。”</span>
<br>
<br>　　春，汉王部①五诸侯兵，②凡五十六万人，东伐楚。项王闻之，即令诸将击齐，而
自以精兵三万人南从鲁出胡陵。③四月，汉皆已入彭城，收其货宝美人，日置酒高会。
项王乃西从萧，晨击汉军④而东，至彭城，日中，大破汉军。⑤汉军皆走，相随入谷、
泗水，⑥杀汉卒十余万人。汉卒皆南走山，⑦楚又追击至灵壁东⑧睢水上。⑨汉军却，
为楚所挤，⑩多杀，汉卒十余万人皆入睢水，睢水为之不流。⑾围汉王三俊Ｓ谑谴蠓
从西北而起，折木发屋，扬沙石，窈冥昼晦，⑿逢迎楚军。楚军大乱，坏散，而汉王乃
得与数十骑遁去，欲过沛，收家室而西；楚亦使人追之沛，取汉王家：家皆亡，不与汉
王相见。汉王道逢得孝惠、鲁元，⒀乃载行。楚骑追汉王，汉王急，推堕孝惠、鲁元车
下，滕公常下收载之。如是者三。曰：“虽急不可以驱，柰何弃之？”于是遂得脱。求
太公、吕后不相遇。审食其⒁从太公、吕后闲行，⒂求汉王，反遇楚军。楚军遂与归，
报项王，项王常置军中。
<br>
<br>　　<span style="font-size:10.5pt;color:'004060'">注①集解徐广曰：“一作‘劫’。”索隐按：汉书见作“劫”字。
<br>
<br>　　注②集解徐广曰：“塞、翟、魏、殷、河南。”S案：应劭曰“雍、翟、塞、殷、
韩也”。韦昭曰“塞、翟、殷、韩、魏，雍时已败也”。索隐按：徐广、韦昭皆数翟、
塞及殷、韩等；颜师古不数三秦，谓常山、河南、韩、魏、殷；顾胤意略同，乃以陈余
兵为五：未知孰是。鄙意按：韩王郑昌拒汉，汉使韩信击破之，则是韩兵不下而已破散
也。韩不在此数。五诸侯者，塞、翟、河南、魏、殷也。正义师古云：“诸家之说皆非。
张良遗羽书曰‘汉欲得关中，如约即止，不敢复东’，谓出关之东也。今羽闻汉东之时，
汉固已得三秦矣。五诸侯者，谓常山、河南、韩、魏、殷也。此年十月，常山王张耳降，
河南王申阳降，韩王郑昌降，魏王豹降，虏殷王n，皆汉东之后，故知谓此为五诸侯。
时虽未得常山之地，功臣年表云‘张耳弃国，与大臣归汉’，则当亦有士卒尔。时雍王
犹在废丘被围，即非五诸侯之数也。寻此纪文，昭然可晓。前贤注释，并失指趣。”高
纪及汉书皆言“劫五诸侯兵”。凡兵初降，士卒未有自指麾，故须劫略而行。又云“发
关中兵，收三河士”。发谓差点拨发也，收谓劫略收敛也。韦昭云河南、河东、河内。
申阳都雒阳，韩王成都阳翟，皆河南也。，魏豹都平阳，河东也。司马n都朝歌，张耳
都襄国，河内也。此三河士则五诸侯兵也。更着雍、塞、翟，则成八诸侯矣。重明颜公
之说是。故韩信传云“汉二年出关，收魏河南，韩、殷王皆降”是。
<br>
<br>　　注③正义括地志云：“*(徐州)*鲁，兖州曲阜县也。地理志云胡陵在山阳县属也。”
<br>
<br>　　注④正义括地志云“徐州萧县，古萧叔之国，春秋时为宋附庸。帝王世纪云周封子
姓之别为附庸也。”
<br>
<br>　　注⑤集解张晏曰：“一日之中也。或曰旦击之，至日中大破。”
<br>
<br>　　注⑥集解瓒曰：“二水皆在沛郡彭城。”
<br>
<br>　　注⑦正义走音奏。
<br>
<br>　　注⑧集解徐广曰：“在彭城。”索隐孟康曰：“故小县，在彭城南。”
<br>
<br>　　注⑨集解徐广曰：“睢水于彭城入泗水。”正义睢音虽。括地志云：“灵壁故城在
徐州符离县西北九十里。睢水首受浚仪县莨荡水，东经取虑，入泗，过郡四，行千二百
六十里。”
<br>
<br>　　注⑩集解服虔曰：“挤音‘济民’之‘济’。”瓒曰：“排挤也。”
<br>
<br>　　注⑾正义为，于伪反。
<br>
<br>　　注⑿集解徐广曰：“窈亦作‘’字。”
<br>
<br>　　注⒀集解服虔曰：“元，长也。食邑于鲁。”韦昭曰：“元，谥也。”
<br>
<br>　　注⒁集解瓒曰：“其音基。”索隐食音异。按：郦、审、赵三人同名，其音合并同，
以六国时]有司马食其，并慕其名。
<br>
<br>　　注⒂集解如淳曰：“闲出，闲步，微行，皆同义也。”</span>
<br>
<br>　　是时吕后兄周吕侯①为汉将兵居下邑，②汉王闲往从之，稍稍收其士卒。
<br>
<br>　　至荥阳，诸败军皆会，萧何亦发关中老弱未傅悉诣荥阳，③复大振。楚起于彭城，
常乘胜逐北，与汉战荥阳南京、索闲，汉败楚，④楚以故不能过荥阳而西。
<br>
<br>　　<span style="font-size:10.5pt;color:'004060'">注①集解徐广曰：“名泽。”正义苏林云：“以姓名侯也。”晋灼云：“外戚表周
吕令武侯泽也。吕，县名。封于吕，以为国。”颜师古云：“周吕，封名。令武，其谥
也。苏云‘以姓名侯’，非也。”
<br>
<br>　　注②集解徐广曰：“在梁。”正义括地志云：“宋州砀山县本下邑县也，在宋州东
一百五十里。”按：今下邑在宋州东一百一十里。
<br>
<br>　　注③集解服虔曰：“傅音附。”孟康曰：“古者二十而傅，三年耕有一年储，故二
十三年而后役之。”如淳曰：“律年二十三傅之畴官，各从其父畴内学之。
<br>
<br>　　高不满六尺二寸以下为罢癃。汉仪注‘民年二十三为正，一岁为]士，一岁为材官
骑士，习射御骑驰战阵’。又曰‘年五十六衰老，乃得免为庶民，就田里’。
<br>
<br>　　今老弱未尝傅者皆发之。未二十三为弱，过五十六为老。食货志曰‘月为更卒，已
复为正，一岁屯戍，一岁力役，三十倍于古者’。”索隐按：姚氏云“古者更卒不过一
月，践更五月而休”。又颜云“五当为‘三’，言一岁之中三月居更，三日戍边，总九
十三日。古者役人岁不过三日，此所谓‘一岁力役三十倍于古’也”。斯说得之。
<br>
<br>　　注④集解应劭曰：“京，县名，属河南，有索亭。”晋灼曰：“索音栅。”正义括
地志云：“京县城在郑州荥阳县东南二十里。郑之京邑也。晋太康地志云郑太叔段所居
邑。荥阳县即大索城。杜预云成皋东有大索城，又有小索故城，在荥阳县北四里。京相
[地名云京县有大索亭、小索亭，大小氏兄弟居之，故有小大之号。”按：楚与汉战荥
阳南京、索闲，即此三城耳。</span>
<br>
<br>　　项王之救彭城，追汉王至荥阳，田横亦得收齐，立田荣子广为齐王。汉王之败彭城，
诸侯皆复与楚而背汉。汉军荥阳，筑甬道属之河，以取敖仓粟。①汉之三年，项王数侵
夺汉甬道，汉王食乏，恐，请和，割荥阳以西为汉。
<br>
<br>　　<span style="font-size:10.5pt;color:'004060'">注①集解瓒曰：“敖，地名，在荥阳西北山，临河有大仓。”正义括地志云“敖仓
在郑州荥阳县西十五里，县门之东北临汴水，南带三皇山，秦时置仓于敖山，名敖仓云。”</span>
<br>
<br>　　项王欲听之。历阳侯范增曰：①“汉易与耳，今释弗取，后必悔之。”项王乃与范
增急围荥阳。汉王患之，乃用陈平计闲项王。项王使者来，为太牢具，举欲进之。见使
者，详惊愕曰：“吾以为亚父使者，乃反项王使者。”更持去，以恶食食②项王使者。
使者归报项王，项王乃疑范增与汉有私，稍夺之权。
<br>
<br>　　范增大怒，曰：“天下事大定矣，君王自为之。愿赐骸骨归卒伍。”项王许之。行未至彭城，疽发背而死。③
<br>
<br>　　<span style="font-size:10.5pt;color:'004060'">注①正义括地志云：“和州历阳县，本汉旧县也。淮南子云‘历阳之都，一夕而为
湖’。汉帝时，历阳沦为历湖。”
<br>
<br>　　注②正义上如字，下音寺。
<br>
<br>　　注③集解皇览曰“亚父在庐江居巢县郭东。居巢廷中有亚父井，吏民皆祭亚父于
居巢廷上。长吏初视事，皆祭然后从政。后更造祠郭东，至今祠之。”</span>
<br>
<br>　　正义疽，七余反。崔浩云：“疽，附骨痈也。”括地志云：“髑髅山在庐州巢县东
北五里。昔范增居北山之阳，后佐项羽。”
<br>
<br>　　汉将纪信说汉王曰：“事已急矣，请为王诳楚为王，王可以闲出。”于是汉王夜出
女子荥阳东门被甲二千人，楚兵四面击之。纪信乘黄屋车，①傅左纛，②曰：“城中食
尽，汉王降。”楚军皆呼万岁。汉王亦与数十骑从城西门出，走成皋。③项王见纪信，
问：“汉王安在？”曰：“汉王已出矣。”项王烧杀纪信。
<br>
<br>　　<span style="font-size:10.5pt;color:'004060'">注①正义李斐云：“天子车以黄缯为盖裹，”注②集解李斐曰：“纛，毛羽幢也。
在乘舆车衡左方上注之。”蔡邕曰“以牦牛尾为之，如斗，或在W头，或在衡上也。”
<br>
<br>　　注③正义括地志云：“成皋故县在洛州泛水县西南二里。”</span>
<br>
<br>　　汉王使御史大夫周苛、枞公、①魏豹守荥阳。周苛、枞公谋曰：“反国之王，难与
守城。”乃共杀魏豹。楚下荥阳城，生得周苛。项王谓周苛曰：“为我将，我以公为上
将军，封三万户。”周苛骂曰：“若不趣降汉，汉今虏若，若非汉敌也。”项王怒，烹
周苛，井杀枞公。
<br>
<br>　　<span style="font-size:10.5pt;color:'004060'">注①集解枞音七容反。</span>
<br>
<br>　　汉王之出荥阳，南走宛、叶，得九江王布，行收兵，复入保成皋。汉之四年，项王
进兵围成皋。汉王逃，①独与滕公出成皋北门，②渡河走修武，从张耳、韩信军。诸将
稍稍得出成皋，从汉王。楚遂拔成皋，欲西。汉使兵距之巩，令其不得西。
<br>
<br>　　<span style="font-size:10.5pt;color:'004060'">注①集解晋灼曰：“独出意。”索隐音徒凋反。汉书作“跳”字。
<br>
<br>　　注②集解徐广曰：“北门名玉门。”</span>
<br>
<br>　　是时，彭越渡河击楚东阿，杀楚将军薛公。项王乃自东击彭越。汉王得淮阴侯兵，
欲渡河南。郑忠说汉王，乃止壁河内。使刘贾将兵佐彭越，烧楚积聚。①项王东击破之，
走彭越。汉王则引兵渡河，复取成皋，军广武，就敖仓食。项王已定东海来，西，与汉
俱临广武而军，②相守数月。
<br>
<br>　　<span style="font-size:10.5pt;color:'004060'">注①正义上积赐反。
<br>
<br>　　注②集解孟康曰：“于荥阳筑两城相对为广武，在敖仓西三皇山上。”正义括地志
云：“东广武，西广武在郑州荥阳县西二十里。戴延之西征记云三皇山上有二城，东曰
东广武，西曰西广武，各在一山头，相去百步。汴水从广涧中东南流，今涸无水。城各
有三面，在敖仓西。郭缘生述征记云一涧横绝上过，名曰广武。相对皆立城□，遂号东
西广武。”</span>
<br>
<br>　　当此时，彭越数反梁地，绝楚粮食，项王患之。为高俎，置太公其上，①告汉王曰：
“今不急下，吾烹太公。”汉王曰：“吾与项羽俱北面受命怀王，曰‘约为兄弟’，吾
翁即若翁，必欲烹而翁，则幸分我一G羹。”项王怒，欲杀之。项伯曰：“天下事未可
知，且为天下者不顾家，虽杀之无益，只益祸耳。”项王从之。
<br>
<br>　　<span style="font-size:10.5pt;color:'004060'">注①集解如淳曰：“高俎，几之上。”李奇曰“军中巢橹方面，人谓之俎也。”</span>
<br>
<br>　　索隐俎亦机之类，故夏侯湛新论为“机”，机犹俎也。比太公于牲肉，故置之俎上。
姚察按：左氏“楚子登巢车以望晋军”，杜预谓“车上橹也”，故李氏云“军中巢橹”，
又引时人亦谓此为俎也。正义括地志云：“东广武城有高坛，即项羽坐太公俎上者，今
名项羽堆，亦呼为太公亭。”颜师古云：“俎者，所以荐肉，示欲烹之，故置俎上。”
<br>
<br>　　项王闻淮阴侯已举河北，破齐、赵，且欲击楚，乃使龙且①往击之。淮阴侯与战，
骑将灌婴击之，大破楚军，杀龙且。韩信因自立为齐王。项王闻龙且军破，则恐，使盱
台人武枭嫱说淮阴侯。淮阴侯弗听。是时，彭越复反，下梁地，绝楚粮。项王乃谓海
春侯大司马曹咎等曰：“谨守成皋，则汉欲挑战，慎勿与战，毋令得东而已。我十五日
必诛彭越，定梁地，复从将军。”乃东，行击陈留、②外黄。
<br>
<br>　　<span style="font-size:10.5pt;color:'004060'">注①集解韦昭曰：“音子闾反。”
<br>
<br>　　注②正义括地志云：“陈留，汴州县也。在州东五十里，本汉陈留郡及陈留县之地。”
孟康云：“留，郑邑也。后为陈所并，故曰陈留。”臣瓒又按：宋有留，彭城留是也。
此留属陈，故曰陈留。</span>
<br>
<br>　　外黄不下。数日，已降，项王怒，悉令男子年十五已上诣城东，欲坑之。外黄令舍
人儿年十三，①往说项王曰：“彭越强劫②外黄，外黄恐，故且降，待大王。大王至，
又皆坑之，百姓岂有归心？从此以东，梁地十余城皆恐，莫肯下矣。”项王然其言，乃
赦外黄当坑者。东至睢阳，③闻之皆争下项王。
<br>
<br>　　<span style="font-size:10.5pt;color:'004060'">注①集解苏林曰：“令之舍人儿也。”瓒曰：“称儿者，以其幼弱，故系其父，春
秋传曰‘仍叔之子’是也。”
<br>
<br>　　注②正义强，其两反。
<br>
<br>　　注③正义括地志云：“宋州外城本汉睢阳县也。地理志云睢阳县，故宋国也。”</span>
<br>
<br>　　汉果数挑楚军战，楚军不出。使人辱之，五六日，大司马怒，渡兵汜水。①士卒半
渡，汉击之，大破楚军，尽得楚国货赂。大司马咎、长史翳、塞王欣皆自刭汜水上。②
大司马咎者，故蕲狱掾，长史欣亦故栎阳狱吏，两人尝有德于项梁，是以项王信任之。
当是时，项王在睢阳，闻海春侯军败，则引兵还。
<br>
<br>　　汉军方围钟离t③于荥阳东，项王至，汉军畏楚，尽走险阻。
<br>
<br>　　<span style="font-size:10.5pt;color:'004060'">注①集解张晏曰：“汜水在济阴界。”如淳曰：“汜音祀。左传曰‘鄙在郑地汜’。”
瓒曰：“高祖攻曹咎成皋，渡汜水而战，今成皋城东汜水是也。”索隐按：今此水见名
汜水，音似。张晏云在济阴，亦未全失。按：古济水当此截河而南，又东流，溢为荥泽。
然水南曰阴，此亦在济之阴，非彼济阴郡耳。臣瓒之说是。正义括地志云：“汜水源出
洛州汜水县东南三十二里方山。山海经云‘浮戏之山，汜水出焉’。”
<br>
<br>　　注②集解郑氏曰：“刭音经鼎反。以刀割颈为刭。’”注③集解汉书义曰：“t音
末。”</span>
<br>
<br>　　是时，汉兵盛食多，项王兵罢食绝。汉遣陆贾说项王，请太公，项王弗听。汉王复
使侯公往说项王，项王乃与汉约，中分天下，割鸿沟以西者为汉，①鸿沟而东者为楚。
项王许之，即归汉王父母妻子。军皆呼万岁。汉王乃封侯公为平国君。②匿弗肯复见。
曰：“此天下辩士，所居倾国，故号为平国君。”项王已约，乃引兵解而东归。
<br>
<br>　　<span style="font-size:10.5pt;color:'004060'">注①集解文颖曰：“于荥阳下引河东南为鸿沟，以通宋、郑、陈、蔡、曹、]，与
济、汝、淮、泗会于楚，即今官渡水也。”正义应劭云：“在荥阳东二十里。”
<br>
<br>　　张华云：“大梁城在浚仪县北，县西北渠水东经此城南，又北屈分为二渠。其一渠
东南流，始皇凿引河水以灌大梁，谓之鸿沟，楚汉会此处也。其一渠东经阳武县南，为
官渡水。”按：张华此说是。
<br>
<br>　　注②正义楚汉春秋云：“上欲封之，乃肯见。曰‘此天下之辨士，所居倾国，故号
曰平国君’。”按：说归太公、吕后，能和平邦国。</span>
<br>
<br>　　汉欲西归，张良、陈平说曰：“汉有天下太半，①而诸侯皆附之。楚兵罢食尽，此
天亡楚之时也，不如因其机而遂取之。今释弗击，此所谓‘养虎自遗患’也。” ②汉王听之。汉五年，汉王乃追项王至阳夏③南，止军，与淮阴侯韩信、建成侯彭越期会而击楚军。至固陵，④而信、越之兵不会。楚击汉军，大破之。汉王复入壁，深
堑而自守。谓张子房曰：“诸侯不从约，为之柰何？”对曰：“楚兵且破，信、越未有分地，⑤其不至固宜。君王能与共分天下，今可立致也。即不能，事未可知也。君王能自陈以东傅海，⑥尽与韩信；睢阳以北至谷城，⑦以与彭
越：使各自为战，⑧则楚易败也。”汉王曰：“善。”
<br>
<br>　　于是乃发使者告韩信、彭越曰：“并力击楚。楚破，自陈以东傅海与齐王，睢阳以
北至谷城与彭相国。”使者至，韩信、彭越皆报曰：“请今进兵。”韩信乃从齐往，刘
贾军从寿春并行，屠城父，⑨至垓下。⑩大司马周殷叛楚，以舒屠六，⑾举九江兵，⑿
随刘贾、彭越皆会垓下，诣项王。
<br>
<br>　　<span style="font-size:10.5pt;color:'004060'">注①集解韦昭曰：“凡数三分有二为太半，一为少半。”
<br>
<br>　　注②正义遗，唯季反。
<br>
<br>　　注③集解如淳曰：“夏音贾。”正义括地志云：“陈州太康县，本汉阳夏县也。续汉书郡国志云阳夏县属陈国。”按：太康县城夏后太康所筑，隋改阳夏为太康。
<br>
<br>　　注④集解徐广曰：“在阳夏。”S案：晋灼曰“即固始也”。正义括地志云：“固
陵，县名也。在陈州宛丘县西北四十二里。”
<br>
<br>　　注⑤集解李奇曰：“信、越等未有益地之分也。”韦昭曰：“信等虽名为王，未有
所画经界。”
<br>
<br>　　注⑥正义傅音附，着也。陈即陈州，古陈国都也。自陈着海，并齐旧地，尽与齐王
韩信也。
<br>
<br>　　注⑦正义括地志云：“谷城故在济州东阿县东二十六里。”睢阳，宋州也。自宋州
以北至济州谷城际黄河，尽与相国彭越。
<br>
<br>　　注⑧正义为，于伪反。
<br>
<br>　　注⑨集解如淳曰：“并行，并击之。”正义父音甫。寿州寿春县也。城父，亳州县
也。屠谓多刑杀也。刘贾入围寿州，引兵过淮北，屠杀亳州、城父，而东北至垓下。
<br>
<br>　　注⑩集解徐广曰：“在沛之┫亍，下交切。”S案：应劭曰“垓音该”。
<br>
<br>　　李奇曰“沛┫鼐垡孛也”。索隐张揖三苍注云：“垓，堤名，在沛郡。”正义按：
垓下是高冈绝岩，今犹高三四丈，其聚邑及堤在垓之侧，因取名焉。今在亳州真源县东
十里，与老君庙相接。┮艋Ы环础
<br>
<br>　　注⑾集解如淳曰：“以舒之屠破六县。”正义括地志云：“舒，今庐江之故舒城
是也。故六城在寿州安丰南百三十二里，]姓，咎繇之后。”按：周殷叛楚，兼举九江
郡之兵，随刘贾而至垓下。
<br>
<br>　　注⑿正义九江郡寿州也。楚考烈王二十二年，自陈徙寿春，号云郢。至王负刍为秦
将王翦、蒙武所灭，于此置九江郡。应劭云：“自庐江寻阳分为九江。”</span>
<br>
<br>　　项王军壁垓下，兵少食尽，汉军及诸侯兵围之数重。夜闻汉军四面皆楚歌，①项王
乃大惊曰：“汉皆已得楚乎？是何楚人之多也！”项王则夜起，饮帐中。有美人名虞，
②常幸从；骏马名骓，③常骑之。于是项王乃悲歌慷慨，自为诗曰：“力拔山兮气盖世，
时不利兮骓不逝。骓不逝兮可柰何，虞兮虞兮柰若何！”
<br>
<br>　　歌数阕，美人和之。④项王泣数行下，⑤左右皆泣，莫能仰视。
<br>
<br>　　<span style="font-size:10.5pt;color:'004060'">注①集解应劭曰：“楚歌者，谓鸡鸣歌也。汉已略得其地，故楚歌者多鸡鸣时歌也。”
正义颜师古云：“楚人之歌也，犹言‘吴讴’、‘越吟’。若鸡鸣为歌之名，于理则可，
不得云‘鸡鸣时’也。高祖戚夫人楚舞，自为楚歌，岂亦鸡鸣时乎？”按：颜说是也。
<br>
<br>　　注②集解徐广曰：“一云姓虞氏。”正义括地志云：“虞姬墓在濠州定远县东六十
里。长老传云项羽美人也。”
<br>
<br>　　注③正义音隹。顾野王云青白色也。释畜云：“苍白杂毛，骓也。”
<br>
<br>　　注④正义和音胡卧反。楚汉春秋云：“歌曰‘汉兵已略地，四方楚歌声。大王意气
尽，贱妾何聊生’。”
<br>
<br>　　注⑤正义数，色庾反。行，户郎反。</span>
<br>
<br>　　于是项王乃上马骑，①麾下②壮士骑从者八百余人，直夜溃围南出，驰走。
<br>
<br>　　平明，汉军乃觉之，令骑将灌婴以五千骑追之。项王渡淮，骑能属者③百余人耳。
项王至阴陵，④迷失道，问一田父，田父绐曰“左”。⑤左，乃陷大泽中。以故汉追及
之。项王乃复引兵而东，至东城，⑥乃有二十八骑。汉骑追者数千人。项王自度不得脱。
谓其骑曰：“吾起兵至今八岁矣，身七十余战，所当者破，所击者服，未尝败北，遂霸
有天下。然今卒困于此，⑦此天之亡我，非战之罪也。今日固决死，愿为诸君快战，必
三胜之，为诸君溃围，斩将，刈旗，令诸君知天亡我，非战之罪也。”乃分其骑以为四
队，四向。汉军围之数重。项王谓其骑曰：“吾为公取彼一将。”令四面骑驰下，期山
东为三处。⑧于是项王大呼⑨驰下，汉军皆披靡，⑩遂斩汉一将。是时，赤泉侯为骑将，
追项王，项王_目而叱之，赤泉侯人马俱惊，辟易数里⑾与其骑会为三处。汉军不知项
王所在，乃分军为三，复围之。项王乃驰，复斩汉一都尉，杀数十百人，复聚其骑，亡
其两骑耳。乃谓其骑曰：“何如？”
<br>
<br>　　骑皆伏曰：“如大王言。”
<br>
<br>　　<span style="font-size:10.5pt;color:'004060'">注①正义其倚反。凡单乘曰骑。后同。
<br>
<br>　　注②正义麾亦作“戏”，同呼危反。
<br>
<br>　　注③正义属音烛。
<br>
<br>　　注④集解徐广曰：“在淮南。”正义括地志云：“阴陵县故城在濠州定远县西北六
十里。地理志云阴陵县属九江郡。”
<br>
<br>　　注⑤集解文颖曰：“绐，欺也。欺令左去。”
<br>
<br>　　注⑥集解汉书音义曰：“县名，属临淮。”正义括地志云：“东城县故城在濠州定
远县东南五十里。地理志云东城县属九江郡。”
<br>
<br>　　注⑦正义，卒，子律反。
<br>
<br>　　注⑧正义期遇山东，分为三处，汉军不知项羽处。括地志云：“九头山在滁州全椒
县西北九十六里。江表传云项羽败至乌江，汉兵追羽至此，一日九战，因名。”
<br>
<br>　　注⑨正义火故反。
<br>
<br>　　注⑩正义上披彼反。靡，言精体低垂。
<br>
<br>　　注⑾正义言人马俱惊，开张易旧处，乃至数里。</span>
<br>
<br>　　于是项王乃欲东渡乌江。①乌江亭长}船待，②谓项王曰：“江东虽小，地方千里，
数十万人，亦足王也。愿大王急渡。今独臣有船，汉军至，无以渡。”
<br>
<br>　　项王笑曰：“天之亡我，我何渡为！且籍与江东子弟八千人渡江而西，今无一人还，
纵江东父兄怜而王我，我何面目见之？纵彼不言，籍独不愧于心乎？”乃谓亭长曰：
“吾知公长者。吾骑③此马五岁，所当无敌，尝一日行千里，不忍杀之，以赐公。”乃
令骑皆下马步行，持短兵接战。独籍所杀汉军数百人。项王身亦被十余创。顾见汉骑司
马吕马童，曰：“若非吾故人乎？”马童面之，④指王翳曰：⑤“此项王也。”项王乃
曰：“吾闻汉购我头千金，⑥邑万户，吾为若德。”⑦乃自刎而死。王翳取其头，余骑
相蹂践争项王，相杀者数十人。最其后，郎中骑杨喜，骑司马吕马童，郎中吕胜、杨武
各得其一体。五人共会其体，皆是。故分其地为五：封吕马童为中水侯，⑧封王翳为杜
衍侯，⑨封杨喜为赤泉侯，⑩封杨武为吴防侯，⑾封吕胜为涅阳侯。⑿
<br>
<br>　　<span style="font-size:10.5pt;color:'004060'">注①集解瓒曰：“在牛渚。”索隐按：晋初属临淮。正义括地志云：“乌江亭即和
州乌江县是也。晋初为县。注水经云江水又北，左得黄律口，汉书所谓乌江亭长}船以
待项羽，即此也。”
<br>
<br>　　注②集解徐广曰：“}音仪。一音俄。”S案：应劭曰“}，正也”。孟康曰“}
音蚁，附也，附船着岸也”。如淳曰“南方人谓整船向岸曰}”。索隐}字，服、应、
孟、晋各以意解尔。邹诞生作“漾船”，以尚反，刘氏亦有此音。
<br>
<br>　　注③正义音奇。
<br>
<br>　　注④集解张晏曰：“以故人故，难视斫之，故背之。”如淳曰：“面，不正视也。”
<br>
<br>　　注⑤集解如淳曰：“指示王翳。”
<br>
<br>　　注⑥正义汉以一斤金为一金，当一万钱也。
<br>
<br>　　注⑦集解徐广曰：“亦可是‘功德’之‘德’。”正义为，于伪反。言吕马童与项
羽先是故人，旧有恩德于羽。一云德行也。
<br>
<br>　　注⑧索隐按晋书地道记，其中水县属河闲。正义地理志云中水县属涿郡。应劭云：
“在易、A二水之中，故曰中水。”
<br>
<br>　　注⑨索隐按地理志，县在南阳。按：表作“王翥”也。正义括地志云：“杜衍侯故
县在邓州南阳县西八里。”
<br>
<br>　　注⑩索隐南阳有丹水县，疑赤泉后改。按：汉书表及后汉作“□”，音火志反。
<br>
<br>　　注⑾索隐地理志县名，属汝南，故房子国。正义吴防，豫州县。括地志云：“吴房县本汉旧县。孟康云吴王阖庐弟夫概奔楚，楚封于此，为堂溪氏，本房子国，以封吴，故曰吴房。”
<br>
<br>　　注⑿集解徐广曰：“五人后卒，皆谥壮侯。”索隐地理志南阳县名。正义涅，年结
反。括地志云：“涅阳故城在邓州穰县东北六十里，本汉旧县也。应劭云在涅水之阳。”</span>
<br>
<br>　　项王已死，①楚地皆降汉，独鲁不下。汉乃引天下兵欲屠之，为其守礼义，为主死
节，乃持项王头视鲁，鲁父兄乃降。始，楚怀王初封项籍为鲁公，及其死，鲁最后下，
故以鲁公礼葬项王谷城。②汉王为发哀，泣之而去。
<br>
<br>　　<span style="font-size:10.5pt;color:'004060'">注①集解徐广曰：“汉五年之十二月也。项王以始皇十五年己巳岁生，死时年三十
一。”
<br>
<br>　　注②集解皇览曰：“项羽在东郡谷城，东去县十五里。”正义括地志云：“项羽
墓在济州东阿县东二十七里，谷城西三里。述征记项羽墓在谷城西北三里半许，毁坏，
有碣石‘项王之墓’。”</span>
<br>
<br>　　诸项氏枝属，汉王皆不诛。乃封项伯为射阳侯。①桃侯、②平皋侯、③玄武侯④皆
项氏，赐姓刘。
<br>
<br>　　<span style="font-size:10.5pt;color:'004060'">注①集解徐广曰：“项伯名缠，字伯。”正义射音食夜反。括地志云：“楚州山阳，
本汉射阳县。吴地志云在射水之阳，故曰射阳。”
<br>
<br>　　注②集解徐广曰：“名襄，其子舍为丞相。”正义括地志云：“故城在滑州胙城县
东四十里。汉书云高祖十二年封刘襄为桃侯也。”
<br>
<br>　　注③集解徐广曰：“名佗。”正义括地志云：“平皋故城在怀州武德县东二十里，
汉平皋县。”按：佗音徒何反。
<br>
<br>　　注④集解徐广曰：“诸侯表中不见。”</span>
<br>
<br>　　太史公曰：吾闻之周生曰①“舜目盖重瞳子”，②又闻项羽亦重瞳子。羽岂其苗裔
邪？何兴之暴也！夫秦失其政，陈涉首难，豪杰起，相与并争，不可胜数。然羽非有
尺寸乘耍起陇亩之中，三年，遂将五诸侯灭秦，③分裂天下，而封王侯，政由羽出，
号为“霸王”，位虽不终，近古以来未尝有也。及羽背关怀楚，④放逐义帝而自立，怨
王侯叛己，难矣。自矜功伐，奋其私智而不师古，谓霸王之业，欲以力征经营天下，五
年卒亡其国，⑤身死东城，尚不觉寤而不自责，过矣。乃引“天亡我，非用兵之罪也”，
岂不谬哉！
<br>
<br>　　<span style="font-size:10.5pt;color:'004060'">注①集解文颖曰：“周时贤者。”正义孔文祥云：“周生，汉时儒者，姓周也。”
<br>
<br>　　按：太史公云“吾闻之周生”，则是汉人，与太史公耳目相接明矣。
<br>
<br>　　注②集解尸子曰：“舜两眸子，是谓重瞳。”
<br>
<br>　　注③集解此时山东六国，而齐、赵、韩、魏、燕五国并起，从伐秦，故云五诸侯。
<br>
<br>　　注④正义颜师古云：“背关，背约不王高祖于关中。怀楚，谓思东归而都彭城。”
<br>
<br>　　注⑤正义卒音子律反。五年，谓高帝元年至五年，杀项羽东城。</span>
<br>
<br>　　【索隐述赞】亡秦鹿走，伪楚狐鸣。云郁沛谷，剑挺吴城。勋开鲁甸，势合砀兵。
卿子无罪，亚父推诚。始救赵歇，终诛子婴。违约王汉，背关怀楚。常迁上游，臣迫故
主。灵壁大振，成皋久拒。战非无功，天实不与。嗟彼盖代，卒为凶竖。

</span></td>
  </tr>
<tr><td align=center><a href="index.htm"><span style="font-size:12pt; color: #2895C3; letter-spacing: 1px; line-height: 25px;">返&nbsp;&nbsp;回</span></a>&nbsp;&nbsp;&nbsp;&nbsp;<a href="008.htm"><span style="font-size:12pt; color: #2895C3; letter-spacing: 1px; line-height: 25px;">下一页</span></a></td></tr>
</table>
</center></div>
<div align="center"><center>
<table border=0 width=100% cellspacing=0 cellpadding=0>

<tr>
 <td  align='center'style="font-size: 11.5pt"><hr width="85%" size="1" 
 color="#CBE2EC"><a href="http://www.my285.com/">梦远书城(<font face="华文新魏">my285.com</font>)</a></td></tr></table>
</center></div>
<div align="center">
<script src="http://www.my285.com/41tf/gdx.js"></script>
<script src="http://www.my285.com/41tf/wd.js"></script></div>


<center><script src="../../41tf/WB.js"></script></center>
<script src="../../41tf/wdp.js"></script>
<script src="../../41tf/wdt.js"></script>
<div style='display:"none"'><script src="../../41tf/tj.js"></script></div>

</body>

<!-- Mirrored from www.my285.com/shishu/shiji/007.htm by HTTrack Website Copier/3.x [XR&CO'2007], Thu, 21 Mar 2013 03:58:55 GMT -->
</html>
