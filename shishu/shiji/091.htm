<html>

<!-- Mirrored from www.my285.com/shishu/shiji/091.htm by HTTrack Website Copier/3.x [XR&CO'2007], Thu, 21 Mar 2013 04:00:32 GMT -->
<head>
<meta http-equiv="Content-Type" content="text/html; charset=gb2312">
<title>梦远书城_史记(集注本) </title>
<link rel="stylesheet" href="images/wyt.css">

</head>
<center><script src="http://www.my285.com/41tf/DH1.js"></script></center>
<table border="0" width="100%" cellspacing="0" cellpadding="0" background="../../41tf/bj1.gif">
<tr><td align="center">
<script src="../../41tf/DH0.js"></script></td></tr></table>
<center><script src="../../41tf/DH.js"></script></center>
<div align="center">
<script src="http://www.my285.com/41tf/dd.js"></script>
<script src="http://www.my285.com/41tf/gds.js"></script></div><body bgcolor="#f7f7e7" topmargin="2" leftmargin="0" rightmargin="0" 
bottommargin="0">

<div align="center"><img src="images/logo.gif" width="165" height="41"></div>
<div align="center"><hr color="#CBE2EC" width=85%></div>
<div align=center><table width=85%>
   <tr><td align=right style="font-size:12pt; color: #2895C3; letter-spacing: 1px; line-height: 25px;">卷九十一&nbsp;&nbsp;黥布列传　第三十一
</span></td></tr></table></div><p>
<div align="center"><center>
<table border="0" width="85%">
  <tr>
    <td style="font-size:12pt; line-height: 150%;"><br>
<br>　　黥布者，六人也，①姓英氏。②秦时为布衣。少年，有客相之曰：“当刑而王。”
及壮，坐法黥。布欣然笑曰；“人相我当刑而王，几是乎？”③人有闻者，共俳笑之。
④布已论输丽山，⑤丽山之徒数十万人，布皆与其徒长豪桀交通，乃率其曹偶，⑥亡之
江中为k盗。
<br>
<br>　　<span style="font-size:10.5pt;color:'004060'">注①索隐地理志庐江有六县。苏林曰：“今为六安也。”
<br>
<br>　　注②索隐按：布本姓英。英，国名也，咎繇之后。布以少时有人相云“当刑而王”，
故汉杂事云“布改姓黥，以厌当之”也。正义故六城在寿州安丰县西南百三十三里。按：
黥布封淮南王，都六，即此城。又春秋传六与蓼，咎繇之后，或封于英p六，盖英后改
为蓼也。
<br>
<br>　　注③集解徐广曰：“几，一作‘岂’。”S谓几，近也。索隐裴S曰“臣瓒音机。
几，近也”。楚汉春秋作“岂是乎”，故徐广云一作“岂”。刘氏作“祈”，祈者语辞
也，亦通。
<br>
<br>　　注④索隐谓共以俳优辈笑之。
<br>
<br>　　注⑤正义言布论决受黥竟，丽山作陵也。时会稽郡输身徒。
<br>
<br>　　注⑥索隐曹，辈也。偶，类也。谓徒辈之类。</span>
<br>
<br>　　陈胜之起也，布乃见番君，与其叛秦，聚兵数千人。番君以其女妻之。章邯之灭
陈胜，破吕臣军，布乃引兵北击秦左右校，破之清波，引兵而东。闻项梁定江东会稽，
①涉江而西。陈婴以项氏世为楚将，乃以兵属项梁，渡淮南，英布p蒲将军亦以兵属项
梁。
<br>
<br>　　<span style="font-size:10.5pt;color:'004060'">注①正义时会稽郡所理在吴阖闾城中。</span>
<br>
<br>　　项梁涉淮而西，击景驹p秦嘉等，布常冠军。项梁至薛，①闻陈王定死，乃立楚怀
王。项梁号为武信君，英布为当阳君。②项梁败死定陶，怀王徙都彭城，诸将英布亦皆
保聚彭城。当是时，秦急围赵，赵数使人请救。怀王使宋义为上将，范曾为末将，项籍
为次将，英在p蒲将军皆为将军，悉属宋义，北救赵。及项籍杀宋义于河上，怀王因立
籍为上将军，诸将皆属项籍。项籍使布先渡河击秦，布数有利，籍乃悉引兵涉河从之，
遂破秦军，降章邯等。楚兵常胜，功冠诸侯。诸侯兵皆以服属楚者，以布数以少败也。
<br>
<br>　　<span style="font-size:10.5pt;color:'004060'">注①正义薛古城在徐州滕县界也。
<br>
<br>　　注②正义南郡当阳县也。</span>
<br>
<br>　　项籍之引兵西至新安，①又使布等夜击坑章邯秦卒二十余万人。至关，不得入，又
使布等先从闲道②破关下军，遂得入，至咸阳。布常为军锋。③项王封诸将，立布为九
江王，都六。
<br>
<br>　　<span style="font-size:10.5pt;color:'004060'">注①正义新安故城在河南府渑池县东二十二里。
<br>
<br>　　注②索隐邹氏云“闲犹闲也，谓私也”。今以闲音纪苋反。闲道即他道，犹若反闲
之义。
<br>
<br>　　注③索隐案：汉书作“楚军前簿”，簿者卤簿。</span>
<br>
<br>　　汉元年四月，诸侯皆罢戏下，各就国。项氏立怀王为义帝，徙都长沙，乃阴令九江
王布等行击之。其八月，布使将击义帝，追杀之郴县。①
<br>
<br>　　<span style="font-size:10.5pt;color:'004060'">注①正义郴，丑林反。今郴州有义帝及祠。</span>
<br>
<br>　　汉二年，齐王田荣畔楚，项王往击齐，征兵九江，九江王布称病不往，遣将将数千
人行。汉之败楚彭城，布又称病不佐楚。项王由此怨布，数使使者诮让①召布，布愈恐，
不敢往。项王方北忧齐p赵，西患汉，所与者独九江王，又多布材，欲亲用之，以故未
击。
<br>
<br>　　<span style="font-size:10.5pt;color:'004060'">注①集解汉书音义曰：“诮，责也。”</span>
<br>
<br>　　汉三年，汉王击楚，大战彭城，不利，出梁地，至虞，①谓左右曰：②“如彼等者，
无足与计天下事。”谒者随何进曰：“不审陛下所谓。”汉王曰：“孰能为我使淮南，
令之发兵倍楚，留项王于齐数月，我之取天下可以百全。”随何曰：“臣请使之。”
<br>
<br>　　乃与二十人俱，使淮南。至，因太宰主之，③三日不得见。随何因说太宰曰：“王之不见何，必以楚为强，以汉为弱，此臣之所以为使。使何得见，言之而是邪，是大王所欲闻也；言之而非邪，使何等二十人伏斧质淮南市，以明王倍汉而与楚也。”
太宰乃言之王，王见之。随何曰：“汉王使臣敬进书大王御者，窃怪大王与楚何亲也。”
淮南王曰：“寡人北乡而臣事之。”随何曰：“大王与项王俱列为诸侯，北乡而臣事之，
必以楚为强，可以托国也。项王伐齐，身负板筑，④以为士卒先，大王宜悉淮南之，
身自将之，为楚军前锋，今乃发四千人以助楚。夫北面而臣事人者，固若是乎？夫汉王
战于彭城，项王未出齐也，大王宜骚⑤淮南之兵渡淮，日夜会战彭城下，大王抚万人之
，无一人渡淮者，垂拱而观其孰胜。夫托国于人者，固若是乎？大王提空名以乡楚，
而欲厚自托，臣窃为大王不取也。然而大王不背楚者，以汉为弱也。夫楚兵虽强，天下
负之以不义之名，⑥以其背盟约而杀义帝也。然而楚王恃战胜自强，汉王收诸侯，还守
成皋p荥阳，下蜀p汉之粟，深沟壁垒，分卒守徼乘塞，⑦楚人还兵，闲以梁地，深入
敌国八九百里，⑧欲战则不得，攻城则力不能，老弱转粮千里之外；楚兵至荥阳p成皋，
汉坚守而不动，进则不得攻，退则不得解。故曰楚兵不足恃也。⑨使楚胜汉，则诸侯自
危惧而相救。夫楚之强，适足以致天下之兵耳。故楚不如汉，其势易见也。今大王不与
万全之汉而自托于危亡之楚，臣窃为大王惑之。臣非以淮南之兵足以亡楚也。夫大王发
兵而倍楚，项王必留；留数月，汉之取天下可以万全。臣请与大王提剑而归汉，汉王必
裂地而封大王，又况淮南，淮南必大王有也。故汉王敬使使臣进愚计，愿大王之留意也。”
淮南王曰：“请奉命。”阴许畔楚与汉，未敢泄也。
<br>
<br>　　<span style="font-size:10.5pt;color:'004060'">注①正义今宋州虞城也。
<br>
<br>　　注②索隐案：谓随何。
<br>
<br>　　注③集解汉书音义曰：“淮南太宰作内主也。”韦昭曰：“主，舍也。”索隐太宰，
掌膳食之官。韦昭曰“主，舍”。
<br>
<br>　　注④集解李奇曰：“板，墙板也。筑，杵也。”
<br>
<br>　　注⑤集解音埽。
<br>
<br>　　注⑥索隐负犹被也。以不义被其身。
<br>
<br>　　注⑦索隐徼谓边境亭鄣。以徼绕边陲，常守之也。乘者，登也，登塞垣而守之。
<br>
<br>　　注⑧集解张晏曰：“羽从齐还，当经梁地八九百里，乃得羽地。”索隐案：服虔曰
“梁在楚汉之中闲”。
<br>
<br>　　注⑨集解徐广曰：“恃，一作‘罢’。言其已困，不足复苦也。”索隐案：汉书作
“罢”，音皮。</span>
<br>
<br>　　楚使者在，①方急责英布发兵，舍传舍。随何直入，坐楚使者上坐，曰：“九江王
已归汉，楚何以得发兵？”布愕然。楚使者起。何因说布曰：“事已构，②可遂杀楚使
者，无使归，而疾走汉③并力。”布曰：“如使者教，因起兵而击之耳。”于是杀使者，
因起兵而攻楚。楚使项声、龙且攻淮南，项王留而攻下邑。④数月，龙且击淮南，破布
军。布欲引兵走汉，恐楚王杀之，故闲行与何俱归汉。
<br>
<br>　　<span style="font-size:10.5pt;color:'004060'">注①集解文颖曰：“在淮南王所。”
<br>
<br>　　注②索隐按：构训成也。
<br>
<br>　　注③索隐走音奏，向也。
<br>
<br>　　注④正义宋州砀山县。</span>
<br>
<br>　　淮南王至，①上方踞a洗，召布入见，布*(甚)*大怒，悔来，欲自杀。出就舍，帐
御饮食从官如汉王居，布又大喜过望。②于是乃使人入九江。楚已使项伯收九江兵，尽
杀布妻子。布使者颇得故人幸臣，将数千人归汉。汉益分布兵而与俱北，收兵至成皋。
四年七月，立布为淮南王，与击项籍。
<br>
<br>　　<span style="font-size:10.5pt;color:'004060'">注①集解徐广曰：“三年十二月。”
<br>
<br>　　注②正义高祖以布先分为王，恐其自尊大，故峻礼令布折服；已而美其帷帐，厚其
饮食，多其从官，以悦其心；灌道也。</span>
<br>
<br>　　汉五年，布使人入九江，得数县。六年，布与刘贾入九江，诱大司马周殷，周殷反
楚，遂举九江兵与汉击楚，破之垓下。
<br>
<br>　　项籍死，天下定，上置酒。上折随何之功，谓何为腐儒，为天下安用腐儒。①随何
跪曰：“夫陛下引兵攻彭城，楚王未去齐也，陛下发步卒五万人，骑五千，能以取淮南
乎？”上曰：“不能。”随何曰：“陛下使何与二十人使淮南，至，如陛下之意，是何
之功贤于步卒五万人骑五千也。然而陛下谓何腐儒，为天下安用腐儒，何也？”上曰：
“吾方图子之功。”乃以随何为护军中尉。布遂剖符为淮南王，都六，九江、庐江、衡
山、豫章郡皆属布。
<br>
<br>　　<span style="font-size:10.5pt;color:'004060'">注①索隐腐音辅。谓之腐儒者，言如腐败之物不任用。</span>
<br>
<br>　　七年，朝陈。八年，朝雒阳。九年，朝长安。
<br>
<br>　　十一年，高后诛淮阴侯，布因心恐。夏，汉诛梁王彭越，醢之，盛其醢赐诸侯。
至淮南，淮南王方猎，见醢，因大恐，阴令人部聚兵，候伺旁郡警急。①
<br>
<br>　　<span style="font-size:10.5pt;color:'004060'">注①集解张晏曰：“欲有所会。”</span>
<br>
<br>　　布所幸姬疾，请就医，医家与中大夫贲赫①对门，姬数如医家，贲赫自以为侍中，
乃厚馈遗，从姬饮医家。姬侍王，从容语次，誉赫长者也。王怒曰：“汝安从知之？”
具说状。王疑其与乱。赫恐，称病。王愈怒，欲捕赫。赫言变事，乘传诣长安。布使人
追，不及。赫至，上变，言布谋反有端，可先未发诛也。上读其书，语萧相国。相国曰：
“布不宜有此，恐仇怨妄诬之。请击赫，使人微②验淮南王。”淮南王布见赫以罪亡，
上变，固已疑其言国阴事；汉使又来，颇有所验，遂族赫家，发兵反。反书闻，上乃赦贲赫，以为将军。
<br>
<br>　　<span style="font-size:10.5pt;color:'004060'">注①集解徐广曰：“贲音肥。”索隐贲音肥，人姓也。赫音虚格反。
<br>
<br>　　注②集解一作“征”。</span>
<br>
<br>　　上召诸将问曰：“布反，为之柰何？”皆曰；“发兵击之，坑竖子耳。何能为乎！”
<br>
<br>　　汝阴侯滕公召故楚令尹问之。令尹曰：“是故当反。”滕公曰：“上裂地而王之，
疏爵而贵之，①南面而立万乘之主，其反何也？”令尹曰：“往年杀彭越，前年杀韩信，
②此三人者，同功一体之人也。自疑祸及身，故反耳。”滕公言之上曰：“臣客故楚令
尹薛公者，其人有筹k之计，可问。”上乃召见问薛公。
<br>
<br>　　薛公对曰：“布反不足怪也。使布出于上计，山东非汉之有也；出于中计，胜败之
数未可知也；出于下计，陛下安枕而卧矣。”上曰：“何谓上计？”令尹对曰：“东取吴，③西取楚，④并齐取鲁，传檄燕、赵，固守其所，山东非汉之有也。”“何谓中计？”“东取吴，西取楚，并韩取魏，据敖庾之粟，⑤塞成皋之口，胜败之数
未可知也。”“何谓下计？”“东取吴，西取下蔡，⑥归重于越，身归长沙，⑦陛下安
枕而卧，汉无事矣。”⑧上曰：“是计将安出？”
<br>
<br>　　令尹对曰：“出下计。”上曰：“何谓废上中计而出下计？”
<br>
<br>　　令尹曰：“布故丽山之徒也，自致万乘之主，此皆为身，不顾后为百姓万世虑者也，
故曰出下计。”上曰：“善。”封薛公千户。⑨乃立皇子长为淮南王。上遂发兵自将东
击布。
<br>
<br>　　<span style="font-size:10.5pt;color:'004060'">注①集解汉书音义曰：“疏，分也。‘禹决江疏河’是也。”索隐疏，分也。
<br>
<br>　　汉书曰“禹决江疏河”。尚书曰“列爵惟五，分土惟三”。按；裂地是对文，故知
疏□分也。
<br>
<br>　　注②集解张晏曰：“往年、前年同耳，使文相避也。”
<br>
<br>　　注③正义荆王刘贾都吴，苏州阖庐城也。
<br>
<br>　　注④正义楚王刘交都徐州下邳。
<br>
<br>　　注⑤索隐案：太康地记云“秦建敖仓于成皋”。又云“庾”，故云“敖庾”也。
<br>
<br>　　注⑥正义古州来国。
<br>
<br>　　注⑦正义今潭州。
<br>
<br>　　注⑧集解桓谭新论曰：“世有围之戏，或言是兵法之类也。及为之上者，远疏
张，置以会围，因而成多，得道之胜。中者，则务相绝遮要，以争便求利，故胜负狐疑，
须计数而定。下者，则守边隅，趋作L，以自生于小地，然亦必不如。”察薛公之言上
计，云取吴、楚，并齐、鲁及燕、赵者，此广道地之谓。
<br>
<br>　　中计云取吴、楚，并韩、魏，塞成皋，据敖仓，此趋遮要争利者也。下计云取吴、
下蔡，据长沙以临越，此守边隅，趋作L者也。索隐L音乌卦反。
<br>
<br>　　注⑨索隐刘氏云：“薛公得封千户，盖关内侯也。”</span>
<br>
<br>　　布之初反，谓其将曰：“上老矣，厌兵，必不能来。使诸将，诸将独患淮阴、彭越，
今皆已死，余不足畏也。”故遂反。果如薛公筹之，东击荆，荆王刘贾走死富陵。①尽
劫其兵，渡淮击楚。楚发兵与战徐、僮闲，②为三军，欲以相救为奇。或说楚将曰：
“布善用兵，民素畏之。且兵法，诸侯战其地为散地。③今别为三，彼败吾一军，余皆走，安能相救！”不听。布果破其一军，其二军散
走。
<br>
<br>　　<span style="font-size:10.5pt;color:'004060'">注①正义故城在楚州盱眙县东北六十里。
<br>
<br>　　注②集解如淳曰：“地名也。”索隐案：地理志临淮有徐县、僮县。正义杜预云：
“徐在下邳僮县东。”括地志云：“大徐城在泗州徐城县北四十里，古徐国也。”
<br>
<br>　　注③集解汉书音义曰：“谓散灭之地。”正义魏武帝注孙子曰：“卒恋土地，道近
而易败散。”</span>
<br>
<br>　　遂西，与上兵遇蕲西，会I。①布兵精甚，上乃壁庸城，②望布军置陈如项籍军，
上恶之。与布相望见，遥谓布曰：“何苦而反？”布曰：“欲为帝耳。”
<br>
<br>　　上怒骂之，遂大战。布军败走，渡淮，数止战，不利，与百余人走江南。布故与番
君婚，以故长沙哀王③使人绐布，伪与亡，诱走越，故信而随之番阳。
<br>
<br>　　番阳人杀布兹乡④民田舍，遂灭黥布。⑤
<br>
<br>　　<span style="font-size:10.5pt;color:'004060'">注①索隐上古外反，下持瑞反。韦昭云“蕲之乡名”。汉书作“颉保应劭音保，
*(钲)**[]*下亭名。正义蕲音机。沛郡蕲城也。I，逐瑞反。
<br>
<br>　　注②集解邓展曰：“地名也。”
<br>
<br>　　注③集解徐广曰：“表云成王臣，吴芮之子也。”S案；晋灼曰“芮之孙固”。或曰是成王，非哀王也，传误也。索隐“哀”字误也。是成王臣，吴芮之子也。
<br>
<br>　　注④索隐番阳滗县之乡。
<br>
<br>　　注⑤正义英布在饶州鄱阳县北百五十二里十三步。</span>
<br>
<br>　　立皇子长为淮南王，封贲赫为期思侯，①诸将率多以功封者。②
<br>
<br>　　<span style="font-size:10.5pt;color:'004060'">注①正义期思故城在光州固始县界。
<br>
<br>　　注②集解汉书曰：“将率封者六人。”</span>
<br>
<br>　　太史公曰：英布者，其先岂春秋所见楚灭英、六，皋陶之后哉？身被刑法，何其拔
兴①之暴也！项氏之所坑杀人以千万数，而布常为首虐。功冠诸侯，用此得王，亦不免
于身为世大J。祸之兴自爱姬殖，妒u②生患，竟以灭国！
<br>
<br>　　<span style="font-size:10.5pt;color:'004060'">注①索隐拔，白曷反，疾也。
<br>
<br>　　注②集解音冒。u亦妒也。索隐案：王劭音冒，u亦妒也。汉书外戚传亦云“或结
宠妾□u之诛”。又论衡云“□夫u妇”，则u是□之别名。今原英布之诛为疑贲赫与
其妃有乱，故至灭国，所以不得言□u是媚也。一云男□曰u。</span>
<br>
<br>　　【索隐述赞】九江初筮，当刑而王。既免徒中，聚盗江上。再雄楚卒，频破秦将。
病为羽疑，归受汉杖。贲赫见毁，卒致无妄。

</span></td>
  </tr>
<tr><td align=center><a href="index.htm"><span style="font-size:12pt; color: #2895C3; letter-spacing: 1px; line-height: 25px;">返&nbsp;&nbsp;回</span></a>&nbsp;&nbsp;&nbsp;&nbsp;<a href="092.htm"><span style="font-size:12pt; color: #2895C3; letter-spacing: 1px; line-height: 25px;">下一页</span></a></td></tr>
</table>
</center></div>
<div align="center"><center>
<table border=0 width=100% cellspacing=0 cellpadding=0>

<tr>
 <td  align='center'style="font-size: 11.5pt"><hr width="85%" size="1" 
 color="#CBE2EC"><a href="http://www.my285.com/">梦远书城(<font face="华文新魏">my285.com</font>)</a></td></tr></table>
</center></div>
<div align="center">
<script src="http://www.my285.com/41tf/gdx.js"></script>
<script src="http://www.my285.com/41tf/wd.js"></script></div>


<center><script src="../../41tf/WB.js"></script></center>
<script src="../../41tf/wdp.js"></script>
<script src="../../41tf/wdt.js"></script>
<div style='display:"none"'><script src="../../41tf/tj.js"></script></div>

</body>

<!-- Mirrored from www.my285.com/shishu/shiji/091.htm by HTTrack Website Copier/3.x [XR&CO'2007], Thu, 21 Mar 2013 04:00:33 GMT -->
</html>
