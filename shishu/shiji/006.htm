<html>

<!-- Mirrored from www.my285.com/shishu/shiji/006.htm by HTTrack Website Copier/3.x [XR&CO'2007], Thu, 21 Mar 2013 03:58:52 GMT -->
<head>
<meta http-equiv="Content-Type" content="text/html; charset=gb2312">
<title>梦远书城_史记(集注本) </title>
<link rel="stylesheet" href="images/wyt.css">

</head>
<center><script src="http://www.my285.com/41tf/DH1.js"></script></center>
<table border="0" width="100%" cellspacing="0" cellpadding="0" background="../../41tf/bj1.gif">
<tr><td align="center">
<script src="../../41tf/DH0.js"></script></td></tr></table>
<center><script src="../../41tf/DH.js"></script></center>
<div align="center">
<script src="http://www.my285.com/41tf/dd.js"></script>
<script src="http://www.my285.com/41tf/gds.js"></script></div><body bgcolor="#f7f7e7" topmargin="2" leftmargin="0" rightmargin="0" 
bottommargin="0">

<div align="center"><img src="images/logo.gif" width="165" height="41"></div>
<div align="center"><hr color="#CBE2EC" width=85%></div>
<div align=center><table width=85%>
   <tr><td align=right style="font-size:12pt; color: #2895C3; letter-spacing: 1px; line-height: 25px;">卷六&nbsp;&nbsp;秦始皇本纪　第六
 </span></td></tr></table></div><p>
<div align="center"><center>
<table border="0" width="85%">
  <tr>
    <td style="font-size:12pt; line-height: 150%;"><br>
<br>　　秦始皇帝者，秦庄襄王子也。①庄襄王为秦质子于赵，②见吕不韦姬，悦而取之，
③生始皇。以秦昭王四十八年正月生于邯郸。及生，名为政，姓赵氏。④年十三岁，庄
襄王死，政代立为秦王。当是之时，秦地已并巴、蜀、汉中，越宛有郢，置南郡矣；北
收上郡以东，有河东、太原、上党郡；东至荥阳，灭二周，置三川郡。吕不韦为相，封
十万户，号曰文信侯。招致宾客游士，欲以并天下。李斯为舍人。⑤蒙骜、王t、⑥
公等为将军。⑦王年少，初即位，委国事大臣。
<br>
<br>　　<span style="font-size:10.5pt;color:'004060'">注①索隐庄襄王者，孝文王之中子，昭襄王之孙也，名子楚。按：战国策本名子异，
后为华阳夫人嗣，夫人楚人，因改名子楚也。
<br>
<br>　　注②正义质音致。国强欲待弱之来相事，故遣子及贵臣为质，如上音。国弱惧其侵
伐，令子及贵臣往为质，音直实反。又二国敌亦为交质，音致。左传云周郑交质，王子
狐为质于郑，郑公子忽为质于周是也。
<br>
<br>　　注③索隐按：不韦传云不韦，阳翟大贾也。其姬邯郸豪家女，善歌舞，有娠而献于
子楚。
<br>
<br>　　注④集解徐广曰：“一作‘正’。”宋忠云：“以正月旦生，故名正。”索隐系本
作“政”，又生于赵，故曰赵政。一曰秦与赵同祖，以赵城为荣，故姓赵氏。
<br>
<br>　　正义正音政，“周正建子”之“正”也。始皇以正月旦生于赵，因为政，后以始皇
讳，故音征。
<br>
<br>　　注⑤集解文颖曰：“主厩内小吏官名。或曰待从宾客谓之舍人也。”
<br>
<br>　　注⑥集解徐广曰：“一作‘’。”索隐蒙骜，齐人，蒙武之父，蒙恬之祖。
<br>
<br>　　王t即王，昭王四十九年代大夫陵伐赵者。正义t，鱼绮反。刘伯庄云音绮。
<br>
<br>　　后同。
<br>
<br>　　注⑦集解应劭曰：“，秦邑。”索隐公盖邑公，史失其姓名。正义，彼苗
反，盖秦之县邑。大夫称公，若楚制。</span>
<br>
<br>　　晋阳反，元年，将军蒙骜击定之。二年，公将卒攻卷，①斩首三万。三年，蒙骜
攻韩，取十三城。王t死。十月，将军蒙骜攻魏氏恪⒂泄睢＂谒甏蠹。
<br>
<br>　　四年，拔恪⒂泄睢Ｈ月，军罢。秦质子归自赵，赵太子出归国。十月庚寅，蝗虫
从东方来，蔽天。天下疫。百姓内粟千石，拜爵一级。五年，将军骜攻魏，定酸枣、③
燕、虚、长平、④雍丘、山阳城，⑤皆拔之，取二十城。初置东郡。冬雷。六年，韩、
魏、赵、]、楚共击秦，取寿陵。⑥秦出兵，五国兵罢。拔]，迫东郡，其君角率其支
属徙居野王，阻其山以保魏之河内。七年，彗星先出东方，见北方，五月见西方。⑦将
军骜死。以攻龙、孤、庆都，⑧还兵攻汲。彗星复见西方⑨十六日。夏太后死。⑩八年，
王弟长安君成f⑾将军击赵，反，⑿死屯留，⒀军吏皆斩死，迁其民于临洮。⒁将军壁
死，⒂卒屯留、蒲卜矗戮其尸。⒃河鱼大上，⒄轻车重⒅马东就食。⒆
<br>
<br>　　<span style="font-size:10.5pt;color:'004060'">注①正义将，子匠反。卒，子必反。卷，丘员反。
<br>
<br>　　注②集解徐广曰：“阋舫　！彼饕音畅，魏之邑名。
<br>
<br>　　注③集解地理志陈留有酸枣县。正义括地志云：“酸枣故城在滑州酸枣县北十五里
古酸枣县南。”
<br>
<br>　　注④集解徐广曰：“一作‘千’。”S案：地理志汝南有长平县也。索隐二邑名。
春秋桓十二年“会于虚”，又战国策曰“拔燕酸枣、虚、桃人”，桃人亦魏邑，虚地今
阙，盖与诸县相近。按：今东郡燕县东三十里有故桃城，则亦非远。
<br>
<br>　　正义燕，乌田反。括地志云：“南燕城，古燕国也，滑州胙城县是也。姚虚在濮州
雷泽县东十三里。孝经援神契云帝舜生于姚墟，即东郡也。长平故城在陈州宛丘县西六
十六里。”
<br>
<br>　　注⑤集解地理志陈留有雍丘县，河内有山阳县。正义雍，于用反，汴州县。
<br>
<br>　　注⑥正义徐广云：“在常山。”按：本赵邑也。
<br>
<br>　　注⑦正义彗音似岁反。见，并音行练反。孝经内记云：“彗在北斗，兵大起。
<br>
<br>　　彗在三台，臣害君。彗在太微，君害臣。彗在天狱，诸侯作乱。所指其处大恶。
<br>
<br>　　彗在日旁，子欲杀父。”
<br>
<br>　　注⑧集解徐广曰：“庆，一作‘’。”正义括地志云：“定州恒阳县西南四十里
有白龙水，又有挟龙山。又定州唐县东北五十四里有孤山。盖都山也。帝王纪云望尧母
庆都所居。张晏云尧山在北，尧母庆都山在南，相去五十里，北登尧山，南望庆都山也。
注水经云‘望都故城东有山，不连陵，名之曰孤’。孤都声相近，疑即都山，孤山及望
都故城三处相近。”
<br>
<br>　　注⑨正义复，扶富反。见，行见反。
<br>
<br>　　注⑩索隐庄襄王所生母。正义子楚母也。
<br>
<br>　　注⑾正义f音纪兆反。成f者，长安君名也，号为长安君。
<br>
<br>　　注⑿正义将，如字。将犹领也。又子匠反。
<br>
<br>　　注⒀正义括地志云：“屯留故城在潞州长子县东北三十里，汉屯留，留吁国也。”
<br>
<br>　　注⒁索隐临洮在陇西。正义临洮水，故名临洮。洮州在陇右，去京千五百五十一里。
言屯留之民被成f略共反，故迁之于临洮郡也。
<br>
<br>　　注⒂正义壁，边觅反。言成f自杀壁垒之内。
<br>
<br>　　注⒃集解徐广曰：“玻一作‘i’。屯留，蒲i，皆地名也。壁于此地时，士卒
死者皆戮其尸。”索隐高诱云屯留，上党之县名。谓成f为将军而反。秦兵击之，而f
壁于屯留而死。屯留、蒲捕邑之反卒虽死，犹皆戮其尸。玻古“”字。正义卒，
子忽反。惨舾撸注同。蒲，玻皆地名。
<br>
<br>　　注⒄索隐谓河水溢，鱼大上平地，亦言遭水害也。即汉书五行志刘向所谓“豕虫之
l”。明年，敝铩Ｓ悖阴类，小人象。正义始皇八年，黄河之鱼西上入渭。渭，渭
水也。汉书五行志云“鱼者阴类，臣民之象也”。十七年，灭韩。
<br>
<br>　　二十六年，尽并天下。自灭韩至并天下，盖十年矣。周本纪云“十年，数之纪也。
天之所弃，不过其纪”。明关东后属秦，其象类先见也。
<br>
<br>　　注⒅集解徐广曰：“一无此‘重’字。”
<br>
<br>　　注⒆索隐言河鱼大上，秦人皆轻车重马，并就食于东。言往河旁食鱼也。
<br>
<br>　　一云，河鱼大上为灾，人遂东就食，皆轻车重马而去。</span>
<br>
<br>　　雹俜馕长信侯。予之山阳地，②令本又。宫室车马衣服苑囿驰猎恣薄Ｊ挛
小大皆决于薄Ｓ忠院游鳍厶原郡更为惫。九年，彗星见，或竟天。攻魏垣、蒲阳。
④四月，上宿雍。⑤己酉，王冠，带剑。⑥长信侯弊髀叶觉，矫王御玺⑦及太后玺以
发县卒⑧及]卒、官骑、戎翟君公、舍人，将欲攻蕲年宫为乱。⑨王知之，令相国昌平
君、昌文君发卒攻薄＂庹较萄簦⑾斩首数百，皆拜爵，及宦者皆在战中，亦拜爵
一级。钡劝茏摺＜戳罟中：有生得保赐钱百万；杀之，五十万。尽得钡取ｍ]尉竭、
⑿内史肆、佐弋竭、⒀中大夫令齐等⒁二十人皆枭首。⒂车裂以徇，灭其宗。⒃及
其舍人，轻者为鬼薪。⒄及夺爵迁蜀四千余家，家房陵。⒅*(四)**[是]*月寒冻，有死
者。⒆杨端和攻衍氏。⒇彗星见西方，又见北方，从斗以南八十日。十年，(21)
相国吕不韦坐泵狻
<br>
<br>　　桓t为将军。齐、赵来置酒。齐人茅焦说秦王曰：“秦方以天下为事，而大王有迁
母太后之名，恐诸侯闻之，由此倍秦也。”秦王乃迎太后于雍而入咸阳，(22)复居甘
泉宫。(23)
<br>
<br>　　<span style="font-size:10.5pt;color:'004060'">注①索隐，姓；保字。按：汉书氏出邯郸。王劭云“贾侍中说秦始皇母予
币坐诛，故世人骂淫曰‘薄也”。正义上躬n反，下酷改反。
<br>
<br>　　注②正义予音与。括地志云：“山阳故城在怀州修武县西北太行山东南。”
<br>
<br>　　注③集解徐广曰：“河，一作‘汾’。”
<br>
<br>　　注④正义垣，作“□”。□音袁。括地志云：“故垣城，汉县治，本魏王垣也，在
绛州垣县西北二十里。蒲邑故城在隰州县北四十五里。在蒲水之北。故言蒲阳。即晋公
子重耳所居邑也。”
<br>
<br>　　注⑤集解蔡邕曰：“上者，尊位所在也。”S案：司马迁记事，当言“帝”则依违
但言“上”，不敢r言，尊尊之意也。
<br>
<br>　　注⑥集解徐广曰：“年二十二。”正义冠音灌。礼记云年二十而冠。按：年二十一
也。
<br>
<br>　　注⑦集解蔡邕曰：“御者，进也。凡衣服加于身，饮食入于口，妃妾接于寝，皆曰
御。御之亲爱者曰幸。玺者，印信也。天子玺白玉螭虎钮。古者尊卑共之。
<br>
<br>　　月令曰‘固封玺’，左传曰‘季武子玺书追而与之’，此诸侯大夫印称玺也。”
<br>
<br>　　]宏曰：“秦以前，民皆以金玉为印，龙虎钮，唯其所好。秦以来，天子独以印称
玺，又独以玉，k臣莫敢用。”正义崔浩云：“李斯磨和璧作之，汉诸帝世传服之，谓
‘传国玺’。”韦曜吴书云玺方四寸，上句交五龙，文曰“受命于天既寿永昌”。汉书
云文曰“昊天之命皇帝寿昌”。按：二文不同。汉书元后传云王莽令王舜逼太后取玺，
王太后怒，投地，其角小缺。吴志云孙坚入洛，埽除汉陵庙，军于甄官井得玺，后归魏。
晋怀帝永嘉五年六月，帝蒙尘平阳，玺入前赵刘聪。至东晋成帝咸和四年，石勒灭前赵，
得玺。穆帝永和八年，石勒为慕容俊灭，濮阳太守戴施入邺，得玺，使何融送晋。传宋，
宋传南齐，南齐传梁。
<br>
<br>　　梁传至天正二年，侯景破梁，至广陵，北齐将辛术定广陵，得玺，送北齐。至周建
德六年正月，平北齐，玺入周。周传隋，隋传唐也。
<br>
<br>　　注⑧正义子忽反，下同。
<br>
<br>　　注⑨集解地理志蕲年宫在雍。正义蕲，巨衣反。括地志云：“蕲年宫在岐州城西故
城内。”
<br>
<br>　　注⑩索隐昌平君，楚之公子，立以为相，后徙于郢，项燕立为荆王，史失其名。昌
文君名亦不知也。
<br>
<br>　　注⑾正义括地志云：“咸阳故城亦名渭城，在雍州北五里，今咸阳县东十五里。秦
孝公已下并都此城。始皇铸金人十二于咸阳，即此也。”
<br>
<br>　　注⑿集解汉书百官表曰：“]尉，秦官。”
<br>
<br>　　注⒀集解汉书百官表曰：“秦时少府有佐弋，汉武帝改为璺桑掌弋射者。”
<br>
<br>　　正义弋音翊。
<br>
<br>　　注⒁正义令，力政反。中大夫令，秦官也。齐，名也。
<br>
<br>　　注⒂集解县首于木上曰枭。正义枭，古尧反。悬首于木上曰枭。
<br>
<br>　　注⒃正义说苑云：“秦始皇太后不谨，幸郎保始皇取彼闹С盗阎，取两弟扑
杀之，取太后迁之咸阳宫。下令曰：‘以太后事谏者，戮而杀之，蒺藜其脊。’谏而死
者二十七人。茅焦乃上说曰：‘齐客茅焦，愿以太后事谏。’皇帝曰：‘走告若，不见
阙下积死人耶？’使者问焦。焦曰：‘陛下车裂假父，有嫉妒之心；囊扑两弟，有不慈
之名；迁母咸阳，有不孝之行；蒺藜谏士，有桀纣之治。天下闻之，尽瓦解，无向秦者。’
王乃自迎太后归咸阳，立茅焦为傅，又爵之上卿。”括地志云：“茅焦，沧州人也。”
<br>
<br>　　注⒄集解应劭曰：“取薪给宗庙为鬼薪也。”如淳曰：“律说鬼薪作三岁。”
<br>
<br>　　正义言鄙崛俗镏卣咭研搪荆轻者罚徒役三岁。
<br>
<br>　　注⒅正义括地志云：“房陵即今房州房陵县，古楚汉中郡地也。是巴蜀之境。
<br>
<br>　　地理志云房陵县属汉中郡，在益州部，接东南一千三百一十里也。”
<br>
<br>　　注⒆正义四月建巳之月，孟夏寒冻，民有死者，以秦法酷急，则天应之而史书之。
故尚书洪范“急常寒若”，孔注云“君行急则常寒顺之”。
<br>
<br>　　注⒇索隐端和，秦将。衍氏，魏邑。正义衍，羊善反。在郑州。
<br>
<br>　　注(21)集解徐广曰：“甲子。”
<br>
<br>　　注(22)集解说苑曰：“始皇帝立茅焦为傅，又爵之上卿。太后大喜，曰‘天下亢
直，使败复成，安秦社稷，使妾母子复相见者，茅君之力也’。”
<br>
<br>　　注(23)集解徐广曰：“表云咸阳南宫也。”</span>
<br>
<br>　　大索，逐客，李斯上书说，乃止逐客令。李斯因说秦王，请先取韩以恐他国，于是
使斯下韩。韩王患之。与韩非谋弱秦。大梁人尉缭来，说秦王曰：“以秦之强，诸侯譬
如郡县之君，臣但恐诸侯合从，翕而出不意，此乃智伯、夫差、愍王之所以亡也。愿大
王毋爱财物，赂其豪臣，以乱其谋，不过亡三十万金，则诸侯可尽。”秦王从其计，见
尉缭亢礼，衣服食饮与缭同。缭曰：“秦王为人，蜂准，①长目，挚鸟膺，②豺声，少
恩而虎狼心，居约易出人下，③得志亦轻食人。④我布衣，然见我常身自下我。诚使秦
王得志于天下，天下皆为虏矣。不可与久游。”乃亡去。秦王觉，固止，以为秦国尉，
⑤卒用其计策。而李斯用事。
<br>
<br>　　<span style="font-size:10.5pt;color:'004060'">注①集解徐广曰：“蜂，一作‘隆’。”正义蜂，孚逢反。准，章允反。蜂，也。
高鼻也。文颖曰：“准，鼻也。”
<br>
<br>　　注②正义鸷鸟，鹘。膺突向前，其性悍勇。
<br>
<br>　　注③正义易，以豉反。言始皇居俭约之时易以谦卑。
<br>
<br>　　注④正义言始皇得天下之志，亦轻易而啖食于人。
<br>
<br>　　注⑤正义若汉太尉、大将军之比也。</span>
<br>
<br>　　十一年，王翦、桓t、杨端和攻邺，取九城。王翦攻阏与、餮睿①皆并为一军。
翦将十八日，军归斗食以下，②什推二人从军③取邺安阳，桓t将。
<br>
<br>　　十二年，文信侯不韦死，窃葬。④其舍人临者，晋人也逐出之；⑤秦人六百石以上
夺爵，迁；⑥五百石以下不临，迁，勿夺爵。⑦自今以来，操国事不道如薄⒉晃ふ
籍其门，⑧视此。秋，复鄙崛饲ㄊ裾摺５笔侵时，天下大旱，六月至八月乃雨。
<br>
<br>　　<span style="font-size:10.5pt;color:'004060'">注①集解徐广曰：“饕衾希在并州。”正义汉表在清河。十三州志云：“餮簦
上党西北百八十里也。”
<br>
<br>　　注②集解汉书百官表曰：“百石以下，有斗食，佐史之秩。”正义一曰得斗粟为料。
<br>
<br>　　注③索隐言王翦为将，诸军中皆归斗食以下，无功佐史，什中唯推择二人令从军耳。
<br>
<br>　　注④索隐按：不韦饮鸩死，其宾客数千人窃共葬于洛阳北芒山。
<br>
<br>　　注⑤正义临，力禁反，临哭也。若是三晋之人，逐出令归也。
<br>
<br>　　注⑥正义上音时掌反。若是秦人哭临者，夺其官爵，迁移于房陵。
<br>
<br>　　注⑦正义若是秦人不哭临不韦者，不夺官爵，亦迁移于房陵。
<br>
<br>　　注⑧集解徐广曰：“一作‘文’。”索隐谓藉没其一门皆为徒隶，后并视此为常故
也。正义籍录其子孙，禁不得仕宦。</span>
<br>
<br>　　十三年，桓t攻赵平阳，①杀赵将扈辄，②斩首十万。王之河南。正月，彗星见东
方。十月，桓t攻赵。十四年，攻赵军于平阳，取宜安，③破之，杀其将军。桓t定平
阳p武城。④韩非使秦，秦用李斯谋，留非，非死云阳。 ⑤韩王请为臣。
<br>
<br>　　<span style="font-size:10.5pt;color:'004060'">注①正义括地志云：“平阳故城在相州临漳县西二十五里。”又云：“平阳，战国
时属韩，后属赵。”
<br>
<br>　　注②正义扈音户。辄，张猎反，赵之将军。
<br>
<br>　　注③正义括地志云：“宜安故城在常山f城县西南二十五里也。”
<br>
<br>　　注④正义即贝州武城县外城是也。七国时赵邑。
<br>
<br>　　注⑤正义括地志云：“云阳城在雍州云阳县西八十里，秦始皇甘泉宫在焉。”</span>
<br>
<br>　　十五年，大兴兵，一军至邺，一军至太原，取狼孟。①地动。十六年九月，发卒受
地韩南阳假守②腾。初令男子书年。魏献地于秦。秦置丽邑。③十七年，内史腾攻韩，
得韩王安，尽纳其地，④以其地为郡，命曰颍川。地动。
<br>
<br>　　华阳太后卒。民大饥。
<br>
<br>　　<span style="font-size:10.5pt;color:'004060'">注①集解地理志太原有狼孟县。
<br>
<br>　　注②正义假，格雅反。守音狩。
<br>
<br>　　注③正义丽，力知反。括地志云：“雍州新丰县，本周时骊戎邑。左传云晋献公伐
骊戎，杜注云在京兆新丰县，其后秦灭之以为邑。”
<br>
<br>　　注④正义韩王安之九年，秦尽灭之。</span>
<br>
<br>　　十八年，①大兴兵攻赵，王翦将上地，②下井陉，③端和将河内，羌④伐赵，端
和围邯郸城。十九年，王翦p羌尽定取赵地东阳，得赵王。⑤引兵欲攻燕，屯中山。
秦王之邯郸，诸尝与王生赵时母家有仇怨，皆坑之。秦王还，从太原p上郡归。始皇帝
母太后崩。赵公子嘉率其宗数百人之代，自立为代王，东与燕合兵，军上谷。大饥。
<br>
<br>　　<span style="font-size:10.5pt;color:'004060'">注①集解徐广曰：“巴郡出大人，长二十五丈六尺。”
<br>
<br>　　注②正义上郡上县，今绥州等是也。
<br>
<br>　　注③集解服虔曰：“山名，在常山。今为县。音刑。”
<br>
<br>　　注④正义胡罪反。
<br>
<br>　　注⑤索隐赵王迁也。正义赵幽缪王迁八年，秦取赵地至平阳。平阳在贝州历亭县界。
迁王于房陵。</span>
<br>
<br>　　二十年，燕太子丹患秦兵至国，恐，使荆轲刺秦王。秦王觉之，体解①轲以徇，而
使王翦p辛胜攻燕。燕p代发兵击秦军，秦军破燕易水之西。二十一年，王贲②攻*(蓟)
**[荆]*。乃益发卒诣王翦军，遂破燕太子军，取燕蓟城，得太子丹之首。燕王东收辽东
而王之。③王翦谢病老归。新郑反。昌平君徙于郢。大雨雪，④深二尺五寸。
<br>
<br>　　<span style="font-size:10.5pt;color:'004060'">注①正义纪买反。
<br>
<br>　　注②正义音奔。
<br>
<br>　　注③正义王，于放反。
<br>
<br>　　注④正义雨，于遇反。</span>
<br>
<br>　　二十二年，王贲攻魏，引河沟灌大梁，大梁城坏，其王请降，①尽取其地。
<br>
<br>　　<span style="font-size:10.5pt;color:'004060'">注①索隐魏王假也。</span>
<br>
<br>　　二十三年，秦王复召王翦，强起之，使将击荆。①取陈以南至平舆，②虏荆王。③
秦王游至郢陈。荆将项燕立昌平君为荆王，反秦于淮南。④二十四年，王翦p蒙武攻荆，
破荆军，昌平君死，项燕遂自杀。
<br>
<br>　　<span style="font-size:10.5pt;color:'004060'">注①正义秦号楚为荆者，以庄襄王名子楚，讳之，故言荆也。
<br>
<br>　　注②集解地理志汝南有平舆县。正义舆音余。平舆，豫州县也。
<br>
<br>　　注③索隐荆王负刍也。楚称荆者，以避庄襄王讳，故易之也。
<br>
<br>　　注④集解徐广曰：“淮，一作‘江’。”正义昌平也。楚淮北之地尽入于秦。</span>
<br>
<br>　　二十五年，大兴兵，使王贲将，攻燕辽东，得燕王喜。①还攻代，虏代王嘉。王翦遂定荆江南地；②降越君，③置会稽郡。五月，天下大T。④
<br>
<br>　　<span style="font-size:10.5pt;color:'004060'">注①正义燕王喜之五十三年，燕亡。
<br>
<br>　　注②正义言王翦遂平定楚及江南地，降越君，置为会稽郡。
<br>
<br>　　注③正义降，闲江反。楚威王已灭*[越]*，其余自称君长，今降秦。
<br>
<br>　　注④正义服虔曰：“T音蒲。”文颖曰：“T，周礼族师掌春秋祭T，为人物灾害
之神。”苏林曰：“陈留俗，三月上巳水上饮食为T。”正义天下欢乐大饮酒也。秦既
平韩p赵p魏p燕p楚五国，故天下大T也。</span>
<br>
<br>　　二十六年，齐王建与其相后胜①发兵守其西界，不通秦。秦使将军王贲从燕南攻齐，
得齐王建。②
<br>
<br>　　<span style="font-size:10.5pt;color:'004060'">注①正义音升，齐相姓名。
<br>
<br>　　注②索隐六国皆灭也。十七年得韩王安，十九年得赵王迁，二十二年魏王假降，
二十三年虏荆王负刍，二十五年得燕王喜，二十六年得齐王建。正义齐王建之三十四年，
齐国亡。</span>
<br>
<br>　　秦王初并天下，令丞相p御史曰：①“异日韩王纳地效玺，②请为藩臣，已而倍约，
与赵p魏合从畔秦，故兴兵诛之，虏其王。寡人以为善，庶几息兵革。赵王使其相李牧
来约盟，故归其质子。③已而倍盟，反我太原，故兴兵诛之，得其王。赵公子嘉乃自立
为代王，故举兵击灭之。魏王始约服入秦，已而与韩p赵谋袭秦，秦兵吏诛，遂破之。
荆王献青阳以西，④已而畔约，击我南郡，故发兵诛，得其王，遂定其荆地。燕王昏乱，
其太子丹乃阴令荆轲为贼，兵吏诛，灭其国。齐王用后胜计，绝秦使，欲为乱，兵吏诛，
虏其王，平齐地。寡人以眇眇之身，兴兵诛暴乱，赖宗庙之灵，六王咸伏其辜，天下大
定。
<br>
<br>　　今名号不更，无以称成功，传后世。其议帝号。”丞相绾p御史大夫劫p⑤廷尉斯
等⑥皆曰：“昔者五帝地方千里，其外侯服夷服诸侯或朝或否，天子不能制。今陛下⑦
兴义兵，诛残贼，平定天下，海内为郡县，⑧法令由一统，自上古以来未尝有，五帝所
不及。臣等谨与博士议曰：⑨‘古有天皇，有地皇，有泰皇，⑩泰皇最贵。’臣等昧死
上尊号，王为‘泰皇’。命为‘制’，令为‘诏’，⑾天子自称曰‘朕’。”⑿王曰：
“去‘泰’，⒀着‘皇’，采上古‘帝’位号，号曰‘皇帝’。他如议。”制曰：“可。”
⒁追尊庄襄王为太上皇。⒂制曰：“朕闻太古有号毋谥，中古有号，死而以行为谧。如
此，则子议父，臣议君也，甚无谓，朕弗取焉。自今已来，除谥法。⒃朕为始皇帝。后
世以计数，⒄二世三世至于万世，传之无穷。”
<br>
<br>　　<span style="font-size:10.5pt;color:'004060'">注①正义令，力政反。乃今之赦令p赦书。
<br>
<br>　　注②正义效犹至见。
<br>
<br>　　注③正义质音致。
<br>
<br>　　注④集解汉书邹阳传曰：“越水长沙，还舟青阳。”张晏曰：“青阳，地名。”
<br>
<br>　　苏林曰：“青阳，长沙县是也。”
<br>
<br>　　注⑤集解汉书百官表曰：“御史大夫，秦官。”应劭曰：“侍御史之率，故称大夫
也。”索隐绾姓王。劫姓冯。
<br>
<br>　　注⑥集解汉书百官表曰：“廷尉，秦官。”应劭曰：“听狱必质诸朝廷，与共之，
兵狱同制，故称廷尉。”
<br>
<br>　　注⑦集解蔡邕曰：“陛，阶也，所由升堂也。天子必有近臣立于陛侧，以戒不虞。
谓之‘陛下’者，k臣与天子言，不敢指斥，故呼在陛下者与之言，因卑达尊之意也。
上书亦如之。”
<br>
<br>　　注⑧正义郡，人所k聚也。
<br>
<br>　　注⑨集解汉书百官表曰：“博士，秦官，掌通古今。”
<br>
<br>　　注⑩索隐按：天皇p地皇之下即云泰皇，当人皇也。而封禅书云“昔者太帝使素女
鼓瑟而悲”，盖三皇已前称泰皇。一云泰皇，太昊也。
<br>
<br>　　注⑾集解蔡邕曰：“制书，帝者制度之命也，其文曰‘制’。诏，诏书。诏，告也。”
正义令音力政反。制诏三代无文，秦始有之。
<br>
<br>　　注⑿集解蔡邕曰：“朕，我也。古者上下共称之，贵贱不嫌，则可以同号之义也。
皋陶与舜言‘朕言惠，可底行’。屈原曰‘朕皇考’。至秦，然后天子独以为称。汉因
而不改。”
<br>
<br>　　注⒀正义去音丘吕反。
<br>
<br>　　注⒁集解蔡邕曰：“k臣有所奏，请尚书令奏之，下有司曰‘制’，天子答之曰
‘可’。”
<br>
<br>　　注⒂集解汉高祖尊父曰太上皇，亦放此也。
<br>
<br>　　注⒃集解谥法，周公所作。
<br>
<br>　　注⒄正义色主反。</span>
<br>
<br>　　始皇推终始五德之传，①以为周得火德，秦代周德，从所不胜。②方今水德之始，
③改年始，朝贺皆自十月朔。④衣服旄旌节旗⑤皆上黑。⑥数以六为纪，符p法冠皆六
寸，而舆六尺，六尺为步，乘六马。⑦更名河曰德水，以为水德之始。刚毅戾深，事皆
决于法，刻削毋仁恩和义，然后合五德之数。⑧于是急法，久者不赦。
<br>
<br>　　<span style="font-size:10.5pt;color:'004060'">注①集解郑玄曰：“音亭传。”索隐音张恋反。传，次也。谓五行之德始终相次也。
汉书郊祀志曰：“齐人邹子之徒论着终始五德之运，始皇采用。”
<br>
<br>　　注②正义胜，申证反。秦以周为火德。能灭火者水也，故称从其所不胜于秦。
<br>
<br>　　注③索隐封禅书曰秦文公获黑龙，以为水瑞，秦始皇帝因自谓为水德也。
<br>
<br>　　注④正义周以建子之月为正，秦以建亥之月为正，故其年始用十月而朝贺。
<br>
<br>　　注⑤正义旌音精。旄音毛。旗音其。周礼云：“析羽为旌，熊虎为旗。”旌节者，
编毛为之，以象竹节，汉书云“苏武执节在匈奴牧羊，节毛尽落”是也。
<br>
<br>　　韦昭云：“节者，山国用人节，泽国用龙节，皆以金为之。道路以旌节，门关用符
节，都鄙用管节，皆用竹为之。”
<br>
<br>　　注⑥正义以水德属北方，故上黑。
<br>
<br>　　注⑦集解张晏曰：“水，北方，黑，终数六，故以六寸为符，六尺为步。”瓒曰：
“水数六，故以六为名。”谯周曰：“步以人足为数，非独秦制然。”索隐管子司马法
皆云六尺为步。谯周以为步以人足，非独秦制。又按：礼记王制曰“古者八尺为步”，
今以周尺六尺四寸为步，步之尺数亦不同。
<br>
<br>　　注⑧索隐水主阴，阴刑杀，故急法刻削，以合五德之数。</span>
<br>
<br>　　丞相绾等言：“诸侯初破，燕p齐p荆地远，不为①置王，毋以填之。请立诸子，
唯上幸许。”始皇下其议于k臣，k臣皆以为便。廷尉李斯议曰：“周文武所封子弟同
姓甚，然后属疏远，相攻击如仇雠，诸侯更相诛伐，周天子弗能禁止。今海内赖陛下
神灵一统，皆为郡县，诸子功臣以公赋税重赏赐之，甚足易制。天下无异意，②则安宁
之术也。置诸侯不便。”始皇曰：“天下共苦战斗不休，以有侯王。赖宗庙，天下初定，
又复立国，是树兵也，而求其宁息，岂不难哉！廷尉议是。”
<br>
<br>　　<span style="font-size:10.5pt;color:'004060'">注①正义于伪反。
<br>
<br>　　注②正义易音以职反。</span>
<br>
<br>　　分天下以为三十六郡，①郡置守p尉p监。②更名民曰“黔首”。③大T。
<br>
<br>　　收天下兵，④聚之咸阳，销以为钟L，⑤金人十二，重各千石，⑥置廷宫中。一法
度衡石丈尺。车同轨。书同文字。地东至海暨朝鲜，⑦西至临洮p羌中，⑧南至北向户，
⑨北据河为塞，并阴山至辽东。⑩徙天下豪富于咸阳十二万户。诸庙及章台p上林皆在
渭南。秦每破诸侯，写放其宫室，作之咸阳北阪上，⑾南临渭，自雍门⑿以东至泾p渭，
殿屋复道周阁相属。⒀所得诸侯美人钟鼓，以充入之。⒁
<br>
<br>　　<span style="font-size:10.5pt;color:'004060'">注①集解三十六郡者，三川p河东p南阳p南郡p九江p鄣郡p会稽p颍川p砀郡
p泗水p薛郡p东郡p琅邪p齐郡p上谷p渔阳p右北平p辽西p辽东p代郡p钜鹿p
邯郸p上党p太原p云中p九原pe门p上郡p陇西p北地p汉中p巴郡p蜀郡p黔中
p长沙凡三十五，与内史为三十六郡。正义风俗通云：“周制天子方千里，分为百县，
县有四郡，故左传云上大夫受县，下大夫受郡。秦始皇初置三十六郡以监县也。”
<br>
<br>　　注②集解汉书百官表曰：“秦郡守掌治其郡；有丞p尉，掌佐守典武职甲卒；监御史掌监郡。”
<br>
<br>　　注③集解应劭曰：“黔亦黎，黑也。”
<br>
<br>　　注④集解应劭曰：“古者以铜为兵。”
<br>
<br>　　注⑤集解徐广曰：“音巨。”
<br>
<br>　　注⑥索隐按：二十六年，有长人见于临洮，故销兵器，铸而象之。谢承后汉书“铜
人，翁仲，翁仲其名也”。三辅旧事“铜人十二，各重三十四万斤。汉代在长乐宫门前”。
董卓坏其十为钱，余二犹在。石季龙徙之邺，苻坚又徙长安而销之也。正义汉书五行志
云：“二十六年，有大人长五丈，足履六尺，皆夷狄服，凡十二人，见于临洮，故销兵
器，铸而象之。”谢承后汉书云：“铜人，翁仲其名也。”三辅旧事云：“聚天下兵器，
铸铜人十二，各重二十四万斤。汉世在长乐宫门。”魏志董卓传云：“椎破铜人十及钟
L，以铸小钱。”关中记云：“董卓坏铜人，余二枚，徙清门里。魏明帝欲将诣洛，载
到霸城，重不可致。后石季龙徙之邺，苻坚又徙入长安而销之。”英雄记云：“昔大人
见临洮而铜人铸，至董卓而铜人毁也。”
<br>
<br>　　注⑦正义暨，其记反。朝音潮。鲜音仙。海谓渤海南至扬p苏p台等州之东海也。
暨，及也。东北朝鲜国。括地志云：“高骊治平壤城，本汉乐浪郡王险城，即古朝鲜也。”
<br>
<br>　　注⑧正义洮，吐高反。括地志云：“临洮郡即今洮州，亦古西羌之地，在京西千五
百五十一里羌中。从临洮西南芳州扶松府以西，并古诸羌地也。”
<br>
<br>　　注⑨集解吴都赋曰：“开北户以向日。”刘逵曰：“日南之北户，犹日北之南户也。”
<br>
<br>　　注⑩集解地理志西河有阴山县。正义塞，先代反。并，白浪反。谓灵p夏p胜等州
之北黄河。阴山在朔州北塞外。从河傍阴山，东至辽东，筑长城为北界。
<br>
<br>　　注⑾集解徐广曰：“在长安西北，汉武时别名渭城。”正义今咸阳县北阪上。
<br>
<br>　　注⑿集解徐广曰：“在高陵县。”正义今岐州雍县东。
<br>
<br>　　注⒀正义复音福。属，之欲反。庙记云：“北至九Up甘泉，南至长杨p五柞，东
至河，西至F渭之交，东西八百里，离宫别馆相望属也。木衣绨绣，土被朱紫，宫人不
徙。穷年忘归，犹不能遍也。”
<br>
<br>　　注⒁正义三辅旧事云：“始皇表河以为秦东门，表F以为秦西门，表中外殿观百四
十五，后宫列女万余人，气上冲于天。”</span>
<br>
<br>　　二十七年，始皇巡陇西p北地，①出鸡头山，②过回中。③焉作信宫渭南，已更命
信宫为极庙，象天极。④自极庙道通郦山，作甘泉前殿。筑甬道，⑤自咸阳属之。是岁，
赐爵一级。治驰道。⑥
<br>
<br>　　<span style="font-size:10.5pt;color:'004060'">注①正义陇西，今陇右；北地，今宁州也。
<br>
<br>　　注②正义括地志云：“鸡头山在成州上禄县东北二十里，在京西南九百六十里。郦元云盖大陇山异名也。后汉书隗嚣传云‘王莽塞鸡头’，即此也。”按：原州平高县西百里亦有笄头山，在京西北八百里，黄帝鸡山之所。
<br>
<br>　　注③集解应劭曰：“回中在安定高平。”孟康曰：“回中在北地。”正义括地志云：
“回中宫在岐州雍县西四十里。”言始皇欲西巡陇西之北，从咸阳向西北出宁州，西南
行至成州，出鸡头山，东还，过岐州回中宫。
<br>
<br>　　注④索隐为宫庙象天极，故曰极庙。天官书曰“中宫曰天极”是也。
<br>
<br>　　注⑤集解应劭曰：“筑垣墙如街巷。”正义筑音竹。甬音勇。应劭云：“谓于驰道
外筑墙，天子于中行，外人不见。”
<br>
<br>　　注⑥集解应劭曰：“驰道，天子道也，道若今之中道然。”汉书贾山传曰：“秦为
驰道于天下，东穷燕齐，南极吴楚，江湖之上，滨海之观毕至。道广五十步，三丈而树，
厚筑其外，隐以金椎，树以青松。”</span>
<br>
<br>　　二十八年，始皇东行郡县，上邹峄山。①立石，与鲁诸儒生议，刻石颂秦德，议封
禅望祭山川之事。②乃遂上泰山，③立石，封，祠祀。④下，风雨暴至，休于树下，因
封其树为五大夫。⑤禅梁父。⑥刻所立石，其辞曰：⑦
<br>
<br>　　<span style="font-size:10.5pt;color:'004060'">注①集解韦昭曰：“邹，鲁县，山在其北。”正义上，时掌反。邹，侧留反。
<br>
<br>　　峄音亦。国系云：“邾峄山亦名邹山，在兖州邹县南三十二里。鲁穆公改‘邾’作
‘邹’，其山遂从‘邑’变。山北去黄河三百余里。”
<br>
<br>　　注②正义晋太康地记云：“为坛于太山以祭天，示增高也。为于梁父以祭地，示
增广也。祭尚玄酒而俎鱼。皆广长十二丈。坛高三尺，阶三等，而树石太山之上，高
三丈一尺，广三尺，秦之刻石云。”
<br>
<br>　　注③正义泰山一曰岱宗，东岳也，在兖州博城县西北三十里。山海经云：“泰山，
其上多玉，其下多石。”郭璞云：“从泰山下至山头，百四十八里三百步。”
<br>
<br>　　道书福地记云：“泰山高四千九百丈二尺，周回二千里。多芝草玉石，长津甘泉，
仙人室。又有地狱六，曰鬼神之府，从西上，下有洞天，周回三千里，鬼神考之府。”
<br>
<br>　　注④集解服虔曰：“增天之高，归功于天。”张晏曰：“天高不可及，于泰山上立
封禅而祭之，冀近神灵也。”瓒曰：“积土为封。谓负土于泰山上，为坛而祭之。”
<br>
<br>　　注⑤正义封，一作“复”，音福。
<br>
<br>　　注⑥集解服虔曰：“禅，阐广土地也。”瓒曰：“古者圣王封泰山，禅亭亭或梁父，
皆泰山下小山。除地为，祭于梁父。后改‘’曰‘禅’。”正义父音甫。在兖州泗
水县北八十里。
<br>
<br>　　注⑦索隐其词每三句为韵，凡十二韵。下之罘p碣石p会稽三铭皆然。</span>
<br>
<br>　　皇帝临位，作制明法，臣下修饬。①二十有六年，初并天下，罔不宾服。亲巡远方
黎民，登兹泰山，周览东极。从臣思螅②本原事业，祗诵功德。③治道运行，诸产得
宜，皆有法式。大义休明，垂于后世，顺承勿革。皇帝躬圣，既平天下，不懈于治。夙
兴夜寐，建设长利，④专隆教诲。训经宣达，远近毕理，咸承圣志。贵贱分明，男女礼
顺，慎遵职事。昭隔内外，⑤靡不清净，施于后嗣。化及无穷，遵奉遗诏，永承重戒。
<br>
<br>　　<span style="font-size:10.5pt;color:'004060'">注①正义饬音础
<br>
<br>　　注②正义从，财用反。
<br>
<br>　　注③正义祗音脂。
<br>
<br>　　注④正义长，直良反。
<br>
<br>　　注⑤集解徐广曰：“隔，一作‘融’。”</span>
<br>
<br>　　于是乃并勃海以东，①过黄pD，②穷成山，登之罘，③立石颂秦德焉而去。
<br>
<br>　　<span style="font-size:10.5pt;color:'004060'">注①正义并，白浪反。勃作“渤”，蒲忽反。
<br>
<br>　　注②集解地理志东莱有黄县pD县。正义D，逐瑞反。字或作“陲”。括地志云：
“黄县故城在莱州黄县东南二十五里，古莱子国也。牟平县城在黄县南百三十里。十三
州志云牟平县古D县也。”
<br>
<br>　　注③集解地理志之罘山在D县。正义罘音浮。括地志云：“在莱州文登县东北百八
十里。成山在文登县西北百九十里。”穷犹登极也。封禅书云：“八神，五曰阳主；祠
之罘；七曰日主，祠成山，成山斗入海。”又云：“之罘山在海中。文登县，古D县也。”</span>
<br>
<br>　　南登琅邪，①大乐之，留三月。乃徙黔首三万户琅邪台下，②复十二岁。③作琅邪
台，④立石刻，颂秦德，明得意。曰：⑤
<br>
<br>　　<span style="font-size:10.5pt;color:'004060'">注①集解今兖州东沂州p密州，即古琅邪也。
<br>
<br>　　注②集解地理志越王句践尝治琅邪县，起台馆。索隐山海经琅邪台在渤海闲。
<br>
<br>　　盖海畔有山，形如台，在琅邪，故曰琅邪台。正义括地志云：“密州诸城县东南百
七十里有琅邪台，越王句践观台也。台西北十里有琅邪故城。吴越春秋云：‘越王句践
二十五年，徙都琅邪，立观台以望东海，遂号令秦p晋p齐p楚，以尊辅周室，歃血盟。’
即句践起台处。”括地志云：“琅邪山在密州诸城县东南百四十里。始皇立层台于山上，
谓之琅邪台，孤立山之上。秦王乐之，留三月，立石山上，颂秦德也。”
<br>
<br>　　注③正义复音福。复三万户徙台下者。
<br>
<br>　　注④正义今琅邪台。
<br>
<br>　　注⑤索隐二句为韵。</span>
<br>
<br>　　维二十八年，皇帝作始。端平法度，万物之纪。以明人事，合同父子。圣智仁义，
显白道理。东抚东土，以省卒士。①事已大毕，乃临于海。皇帝之功，劝劳本事。上农
除末，黔首是富。普天之下，抟心揖志。②器械一量，③同书文字。日月所照，舟舆所
载。皆终其命，莫不得意。应时动事，是维皇帝。
<br>
<br>　　匡饬异俗，陵水经地。④忧恤黔首，朝夕不懈。除疑定法，咸知所辟。⑤方伯分职，
诸治经易。⑥举错必当，莫不如画。⑦皇帝之明，临察四方。
<br>
<br>　　尊卑贵贱，不u次行。⑧奸邪不容，皆务贞良。细大尽力，莫敢怠荒。远迩辟隐，
⑨专务肃庄。端直敦忠，事业有常。皇帝之德，存定四极。诛乱除害，兴利致福。节事
以时，诸产繁殖。黔首安宁，不用兵革。⑩六亲相保，终无寇贼。O欣奉教，尽知法式。
六合之内，皇帝之土。西涉流沙，⑾南尽北户。东有东海，北过大夏。⑿人笏至，无
不臣者。功盖五帝，泽及牛马。莫不受德，各安其宇。
<br>
<br>　　<span style="font-size:10.5pt;color:'004060'">注①正义省，山井反。卒，子忽反。
<br>
<br>　　注②索隐抟，古“专”字。左传云：“如琴瑟之抟壹。”揖音集。
<br>
<br>　　注③正义内成曰器，甲俣钓手属。外成曰械，戈矛弓戟之属。壹量者，同度量也。
<br>
<br>　　注④正义陵作“凌”，犹历也。经，界也。
<br>
<br>　　注⑤正义音避。
<br>
<br>　　注⑥正义易音以豉反。言方伯分职治，所理常在平易。
<br>
<br>　　注⑦正义画音户卦反。谓政理齐整，分明若画，无邪恶。
<br>
<br>　　注⑧正义音胡郎反。
<br>
<br>　　注⑨正义辟，匹亦反。
<br>
<br>　　注⑩正义协韵音棘。
<br>
<br>　　注⑾正义解见夏纪。
<br>
<br>　　注⑿索隐协韵音户。下“无不臣者”音渚。“泽及牛马”音姥。正义杜预云：“大夏，太原晋阳县。”按：在今并州，“迁实沈于大夏，主参”，即此也。</span>
<br>
<br>　　维秦王兼有天下，立名为皇帝，乃抚东土，至于琅邪。列侯①武城侯王离p列侯通
武侯王贲p伦侯②建成侯赵亥p伦侯昌武侯成p伦侯武信侯冯毋择p丞相隗林p③丞相
王绾p卿李斯p卿王戊p五大夫赵婴p五大夫杨廷艽樱与⑤议于海上。⑥曰：“古之
帝者，地不过千里，⑦诸侯各守其封域，或朝或否，相侵暴乱，残伐不止，犹刻金石，
以自为纪。古之五帝三王，知教不同，法度不明，假威鬼神，⑧以欺远方，实不称名，
⑨故不久长。其身未殁，诸侯倍叛，法令不行。今皇帝并一海内，以为郡县，天下和平。
昭明宗庙，体道行德，尊号大成。k臣相与诵皇帝功德，刻于金石，以为表经。”
<br>
<br>　　<span style="font-size:10.5pt;color:'004060'">注①集解张晏曰：“列侯者，见序列。”
<br>
<br>　　注②索隐爵卑于列侯，无封邑者。伦，类也，亦列侯之类。
<br>
<br>　　注③索隐隗姓，林名。有本作“状”者，非。颜之推云：“隋开皇初，京师穿地得
铸秤权，有铭，云始皇时量器，丞相隗状p王绾二人列名，其作‘状’貌之字，时令校
写，亲所按验。”王劭亦云然。斯远古之证也。正义隗音五罪反。
<br>
<br>　　注④正义音居n反。
<br>
<br>　　注⑤正义上才用反。下音预。言王离以下十人从始皇，咸与始皇议功德于海上，立
石于琅邪台下，十人名字并刻颂。
<br>
<br>　　注⑥正义此颂前后序两句为韵，此三句为韵。
<br>
<br>　　注⑦正义过音戈。千里谓王畿。
<br>
<br>　　注⑧正义言五帝p三王假借鬼神之威，以欺服远方之民，若苌弘之比也。
<br>
<br>　　注⑨正义称，尺证反。</span>
<br>
<br>　　既已，齐人徐市等上书，言海中有三神山，名曰蓬莱p方丈p瀛洲，①M人居之。
请得斋戒，与童男女求之。于是遣徐市发童男女数千人，入海求M人。②
<br>
<br>　　<span style="font-size:10.5pt;color:'004060'">注①正义汉书郊祀志云：“此三神山者，其传在渤海中，去人不远，盖曾有至者，
诸仙人及不死之药皆在焉。其物禽兽尽白，而黄金白银为宫阙。未至，望之如云；及至，
三神山乃居水下；临之，患且至，风辄引船而去，终莫能至云。世主莫不甘心焉。”
<br>
<br>　　注②正义括地志云：“洲在东海中，秦始皇使徐福将童男女入海求仙人，止在此
州，共数万家。至今洲上人有至会稽市易者。吴人外国图云洲去琅邪万里。”</span>
<br>
<br>　　始皇还，过彭城，①斋戒祷祠，欲出周鼎泗水。使千人没水求之，弗得。乃西南渡
淮水，之衡山p②南郡。③浮江，至湘山祠。④逢大风，几不得渡。上问博士曰：“湘
君神？”博士对曰：“闻之，尧女，舜之妻，而葬此。”⑤于是始皇大怒，使刑徒三千
人皆伐湘山树，赭其山。⑥上自南郡由武关归。⑦
<br>
<br>　　<span style="font-size:10.5pt;color:'004060'">注①正义彭城，徐州所理县也。州东外城，古之彭国也。搜神记云陆终弟三子曰W
铿，封于彭，为商伯。外传云殷末，灭彭祖氏。
<br>
<br>　　注②正义括地志云：“衡山，一名岣嵝山，在衡州湘潭县西四十一里。”岣音苟。
嵝音楼。
<br>
<br>　　注③正义今荆州也。言欲向衡山，即西北过南郡，入武关至咸阳。
<br>
<br>　　注④正义括地志云：“黄陵庙在岳州湘阴县北五十七里，舜二妃之神。二妃在湘
阴北一百六十里青草山上。盛弘之荆州记云青草湖南有青草山，湖因山名焉。列女传云
舜陟方，死于苍梧。二妃死于江湘之闲，因葬焉。”按：湘山者，乃青草山。山近湘水，
庙在山南，故言湘山祠。
<br>
<br>　　注⑤索隐列女传亦以湘君为尧女。按：楚词九歌有湘君p湘夫人。夫人是尧女，则
湘君当是舜。今此文以湘君为尧女，是总而言之。
<br>
<br>　　注⑥正义赭音者。
<br>
<br>　　注⑦集解应劭曰：“武关，秦南关，通南阳。”文颖曰：“武关在析西百七十里弘
农界。”正义括地志云：“故武关在商州商洛县东九十里，春秋时少习也。杜预云少习。商县武关也。”</span>
<br>
<br>　　二十九年，始皇东游。至阳武博狼沙中，①为盗所惊。求弗得，乃令天下大索十日。
<br>
<br>　　<span style="font-size:10.5pt;color:'004060'">注①集解地理志河南阳武县有博狼沙。正义狼音浪。</span>
<br>
<br>　　登之罘，刻石。其辞曰：①
<br>
<br>　　<span style="font-size:10.5pt;color:'004060'">注①索隐三句为韵，凡十二韵。</span>
<br>
<br>　　维二十九年，时在中春，①阳和方起。皇帝东游，巡登之罘，临照于海。从臣嘉观，
②原念休烈，追诵本始。大圣作治，建定法度，显箸纲纪。外教诸侯，光施文惠，明以
义理。六国回辟，③贪戾无厌，④虐杀不已。皇帝哀，遂发讨师，奋扬武德。义诛信
行，威砼源铮⑤莫不宾服。烹灭强暴，振救黔首，周定四极。普施明法，经纬天下，
永为仪则。大矣哉！宇县之中，⑥承顺圣意。⑦k臣诵功，请刻于石，表垂于例程。
<br>
<br>　　<span style="font-size:10.5pt;color:'004060'">注①正义中音仲。古者帝王巡狩，常以中月。
<br>
<br>　　注②正义从，才用反。观音管。
<br>
<br>　　注③正义必亦反。
<br>
<br>　　注④正义于廉反。
<br>
<br>　　注⑤集解徐广曰：“恚充善反。”
<br>
<br>　　注⑥集解宇，宇宙。县，赤县。
<br>
<br>　　注⑦索隐协韵音忆。</span>
<br>
<br>　　其东观曰：维二十九年，皇帝春游，览省远方。逮于海隅，遂登之罘，昭临朝阳。观望广丽，从臣咸念，原道至明。圣法初兴，清理疆内，外诛暴强。武威旁畅，振动四极，禽灭六
王。阐并天下，甾害绝息，永偃戎兵。皇帝明德，经理宇内，视听不怠。①作立大义，
昭设备器，咸有章旗。职臣遵分，各知所行，事无嫌疑。黔首改化，远迩同度，临古绝
尤。常职既定，后嗣循业，长承圣治。k臣嘉德，祗诵圣烈，请刻之罘。
<br>
<br>　　<span style="font-size:10.5pt;color:'004060'">注①索隐怠，协旗p疑韵，音铜綦反。故国语范蠡曰“得时不怠，时不再来”，亦
以怠与*(台)**[来]*为韵。</span>
<br>
<br>　　旋，遂之琅邪，道上党入。①
<br>
<br>　　<span style="font-size:10.5pt;color:'004060'">注①索隐道犹从也。</span>
<br>
<br>　　三十年，无事。
<br>
<br>　　三十一年①十二月，更名腊曰“嘉平”。②赐黔首里六石米，二羊。始皇为微行咸
阳，③与武士四人俱，夜出逢盗兰池，④见窘，武士击杀盗，关中大索二十日。米石千
六百。
<br>
<br>　　<span style="font-size:10.5pt;color:'004060'">注①集解徐广曰：“使黔首自实田也。”
<br>
<br>　　注②集解太原真人茅盈内纪曰：“始皇三十一年九月庚子，盈曾祖父蒙，乃于华山
之中，乘云驾龙，白日升天。先是其邑谣歌曰‘神仙得者茅初成，驾龙上升入泰清，时
下玄洲戏赤城，继世而往在我盈，帝若学之腊嘉平’。始皇闻谣歌而问其故，父老具对
此仙人之谣歌，劝帝求长生之术。于是始皇欣然，乃有寻仙之志，因改腊曰‘嘉平’。”
索隐广雅曰：“夏曰‘清祀’，殷曰‘嘉平’，周曰‘大蜡’，亦曰‘腊’，秦更曰
‘嘉平’。”盖应歌谣之词而改从殷号也。道书茅蒙字初成，今此云“茅蒙初成”者为
神仙之道，其意失也。盖由裴氏所引不明，或后人增益“蒙”字，遂令七言之词有衍尔。
<br>
<br>　　注③集解张晏曰：“若微贱之所为，故曰微行也。”
<br>
<br>　　注④集解地理志渭城县有兰池宫。正义括地志云：“兰池陂即古之兰池，在咸阳县
界。秦记云‘始皇都长安，引渭水为池，筑为蓬p瀛，刻石为鲸，长二百丈’。逢盗之
处也。”</span>
<br>
<br>　　三十二年，始皇之碣石，使燕人卢生求羡门p①高誓。②刻碣石门。③坏城郭，决
通堤防。其辞曰：④
<br>
<br>　　<span style="font-size:10.5pt;color:'004060'">注①集解韦昭曰：“古仙人。”
<br>
<br>　　注②正义亦古仙人。
<br>
<br>　　注③集解徐广曰：“一作‘盟’。”
<br>
<br>　　注④正义此一颂三句为韵。</span>
<br>
<br>　　遂兴师旅，诛戮无道，为逆灭息。武殄暴逆，文复无罪，①庶心咸服。惠论功劳，
赏及牛马，恩肥土域。皇帝奋威，德并诸侯，初一泰平。堕坏城郭，②决通川防，夷去
险阻。地势既定，黎庶无繇，③天下咸抚。男乐其畴，女修其业，事各有序。惠被诸产，
久并来田，④莫不安所。k臣诵烈，请刻此石，垂着仪矩。
<br>
<br>　　<span style="font-size:10.5pt;color:'004060'">注①集解徐广曰：“复，一作‘优’。”正义复音福。言秦以武力能殄息暴逆，以
文训道令无罪失，故复除之。
<br>
<br>　　注②正义堕音许规反。坏音怪。堕，毁也。坏，坼也。言始皇毁坼关东诸侯旧城郭
也。夫自颓曰坏，音户怪反。
<br>
<br>　　注③正义音遥。
<br>
<br>　　注④集解徐广曰：“久，一作‘分’。”</span>
<br>
<br>　　因使韩终p侯公p石生求仙人不死之药。始皇巡北边，从上郡入。燕人卢生使①入
海还，以鬼神事，因奏录图书，曰“亡秦者胡也”。①始皇乃使将军蒙恬发兵三十万人
北击胡，略取河南地。③
<br>
<br>　　<span style="font-size:10.5pt;color:'004060'">注①正义音所吏反。
<br>
<br>　　注②集解郑玄曰：“胡，胡亥，秦二世名也。秦见图书，不知此为人名，反备北胡。”
<br>
<br>　　注③正义今灵p夏p胜等州，秦略取之。</span>
<br>
<br>　　三十三年，发诸尝逋亡人p赘p①贾人略取陆梁地，②为桂林p③象郡p④南海，
⑤以适遣戍。⑥西北斥逐匈奴。自榆中⑦并河以东，⑧属之阴山，⑨以为*(三)**④*十
四县，城河上为塞。又使蒙恬渡河取高阙p⑩*(陶)**[阳]*山p北假中，⑾筑亭障以逐
戎人。徙谪，实之初县。⑿禁不得祠。明星出西方。⒀三十四年，适治狱吏不直者，
筑长城及南越地。⒁
<br>
<br>　　<span style="font-size:10.5pt;color:'004060'">注①集解瓒曰：“赘，谓居穷有子，使就其妇家为赘。”
<br>
<br>　　注②索隐谓南方之人，其性陆梁，故曰陆梁。正义岭南人多处山陆，其性强梁，故
曰陆梁。
<br>
<br>　　注③集解韦昭曰：“今郁林是也。”
<br>
<br>　　注④集解韦昭曰：“今日南。”
<br>
<br>　　注⑤正义即广州南海县。
<br>
<br>　　注⑥集解徐广曰：“五十万人守五岭。”正义适音直革反。戍，守也。广州记云：
“五岭者，大庾p始安p临贺p揭杨p桂阳。”舆地志云：“一曰台岭，亦名塞上，今
名大庾；二曰骑田；三曰都庞；四曰萌诸；五曰越岭。”
<br>
<br>　　注⑦集解徐广曰：“在金城。”
<br>
<br>　　注⑧集解服虔曰：“并音傍。傍，依也。”
<br>
<br>　　注⑨集解徐广曰：“在五原北。”正义属，之欲反。按：五原，今胜州也。
<br>
<br>　　注⑩正义高阙，山名，在五原北。两山相对若阙，甚高，故言高阙。
<br>
<br>　　注⑾集解晋灼曰：“王莽传云‘五原北假，膏壤殖谷’。北假，地名也。”
<br>
<br>　　索隐高阙，山名；北假，地名。近五原。正义郦元注水经云：“黄河径河目县故城
西，县在北假中。”北假，地名也。按：河目县属胜州，今名河北。汉书地理志云属五
原郡。
<br>
<br>　　注⑿索隐徙有罪而谪之，以实初县，即上“自榆中属阴山，以为三十四县”是也。
故汉七科谪亦因于秦。
<br>
<br>　　注⒀集解徐广曰：“皇甫谧云彗星见。”
<br>
<br>　　注⒁正义谓戍五岭，是南方越地。</span>
<br>
<br>　　始皇置酒咸阳宫，博士七十人前为寿。仆射①周青臣进颂曰：“他时秦地不过千里，
赖陛下神灵明圣，平定海内，放逐蛮夷，日月所照，莫不宾服。以诸侯为郡县，人人自
安乐，无战争之患，传之万世。自上古不及陛下威德。”始皇悦。博士齐人淳于越进曰：
“臣闻殷周之王千余岁，封子弟功臣，自为枝辅。今陛下有海内，而子弟为匹夫，卒有
田常p六卿之臣，无辅拂，②何以相救哉？事不师古而能长久者，非所闻也。今青臣又面谀以重陛下之过，非忠臣。”
<br>
<br>　　始皇下其议。丞相李斯曰：“五帝不相复，三代不相袭，各以治，非其相反，时变异也。今陛
下创大业，建万世之功，固非愚儒所知。且越言乃三代之事，何足法也？异时诸侯并争，
厚招游学。今天下已定，法令出一，百姓当家则力农工，士则学习法令辟禁。③今诸生
不师今而学古，以非当世，惑乱黔首。丞相臣斯昧死言：古者天下散乱，莫之能一，是
以诸侯并作，语皆道古以害今，饰虚言以乱实，人善其所私学，④以非上之所建立。今
皇帝并有天下，别黑白而定一尊。私学而相与非法教，人闻令下，则各以其学议之，入则心非，出则巷议，夸主以为名，⑤异取以为高，率k下以造谤。如此弗禁，则主势降乎上，党与成乎下。禁之便。
臣请史官非秦记皆烧之。非博士官所职，天下敢有藏诗p书p百家语者，悉诣守p尉杂
烧之。有敢偶语《诗》、《书》者弃市。⑥以古非今者族。吏见知不举者与同罪。令下三十日不烧，
黥为城旦。⑦所不去者，医药卜筮种树之书。若欲有学法令，⑧以吏为师。”制曰：
“可。”
<br>
<br>　　<span style="font-size:10.5pt;color:'004060'">注①集解汉书百官表曰：“仆射，秦官。古者重武，官有主射以督课之。”应劭曰：
“仆，主也。”正义射音夜。
<br>
<br>　　注②正义蒲笔反。
<br>
<br>　　注③正义令，力性反。辟音避。
<br>
<br>　　注④集解徐广曰：“私，一作‘知’。”
<br>
<br>　　注⑤正义夸，口瓜反。
<br>
<br>　　注⑥集解应劭曰：“禁民聚语，畏其谤己。”正义偶，对也。
<br>
<br>　　注⑦集解如淳曰：“律说‘论决为髡钳，输边筑长城，昼日伺寇虏，夜暮筑长城’。
城旦，四岁刑。”
<br>
<br>　　注⑧集解徐广曰：“一无‘法令’二字。”</span>
<br>
<br>　　三十五年，除道，道九原①抵云阳，②堑山堙谷，直通之。于是始皇以为咸阳人多，
先王之宫廷小，吾闻周文王都丰，武王都镐，丰镐之闲，帝王之都也。乃营作朝宫渭南
上林苑中。先作前殿阿房，③东西五百步，南北五十丈，上可以坐万人，下可以建五丈
旗。④周驰为阁道，自殿下直抵南山。表南山之颠以为阙。为复道，自阿房渡渭，属之
咸阳，以象天极阁道绝汉抵营室也。⑤阿房宫未成；成，欲更择令名名之。作宫阿房，
故天下谓之阿房宫。隐宫⑥徒刑者七十余万人，乃分作阿房宫，或作丽山。发北山石颍
乃写蜀p荆地材皆至。关中计宫三百，关外四百余。于是立石东海上朐界中，以为秦东
门。因徙三万家丽邑，⑦五万家云阳，皆复不事十岁。
<br>
<br>　　<span style="font-size:10.5pt;color:'004060'">注①集解地理志五原郡有九原县。
<br>
<br>　　注②集解徐广曰：“表云道九原，通甘泉。”
<br>
<br>　　注③正义房，白郎反。括地志云：“秦阿房宫亦曰阿城，在雍州长安县西北一十四
里。”按：宫在上林苑中，雍州郭城西南面，即阿房宫城东面也。颜师古云“阿，近也。
以其去咸阳近，且号阿房”。
<br>
<br>　　注④索隐此以其形名宫也，言其宫四阿旁广也，故云下可建五丈之旗也。阿房，后
为宫名。正义三辅旧事云：“阿房宫东西三里，南北五百步，庭中可受万人。又铸铜人
十二于宫前。阿房宫以慈石为门，阿房宫之北阙门也。”
<br>
<br>　　注⑤索隐谓为复道，渡渭属咸阳，象天文阁道绝汉抵营室也。常考天官书曰“天极
紫宫后十七星绝汉抵营室，曰阁道”。
<br>
<br>　　注⑥正义余刑见于市朝。宫刑，一百日隐于荫室养之乃可，故曰隐宫，下蚕室是。
<br>
<br>　　注⑦正义丽音离。</span>

</span></td>
  </tr>
<tr><td align=center><a href="index.htm"><span style="font-size:12pt; color: #2895C3; letter-spacing: 1px; line-height: 25px;">返&nbsp;&nbsp;回</span></a>&nbsp;&nbsp;&nbsp;&nbsp;<a href="006b.htm"><span style="font-size:12pt; color: #2895C3; letter-spacing: 1px; line-height: 25px;">待&nbsp;&nbsp;续</span></a></td></tr>
</table>
</center></div>
<div align="center"><center>
<table border=0 width=100% cellspacing=0 cellpadding=0>

<tr>
 <td  align='center'style="font-size: 11.5pt"><hr width="85%" size="1" 
 color="#CBE2EC"><a href="http://www.my285.com/">梦远书城(<font face="华文新魏">my285.com</font>)</a></td></tr></table>
</center></div>
<div align="center">
<script src="http://www.my285.com/41tf/gdx.js"></script>
<script src="http://www.my285.com/41tf/wd.js"></script></div>


<center><script src="../../41tf/WB.js"></script></center>
<script src="../../41tf/wdp.js"></script>
<script src="../../41tf/wdt.js"></script>
<div style='display:"none"'><script src="../../41tf/tj.js"></script></div>

</body>

<!-- Mirrored from www.my285.com/shishu/shiji/006.htm by HTTrack Website Copier/3.x [XR&CO'2007], Thu, 21 Mar 2013 03:58:54 GMT -->
</html>
