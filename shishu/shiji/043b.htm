<html>

<!-- Mirrored from www.my285.com/shishu/shiji/043b.htm by HTTrack Website Copier/3.x [XR&CO'2007], Thu, 21 Mar 2013 05:04:18 GMT -->
<head>
<meta http-equiv="Content-Type" content="text/html; charset=gb2312">
<title>梦远书城_史记(集注本) </title>
<link rel="stylesheet" href="images/wyt.css">

</head>
<center><script src="http://www.my285.com/41tf/DH1.js"></script></center>
<table border="0" width="100%" cellspacing="0" cellpadding="0" background="../../41tf/bj1.gif">
<tr><td align="center">
<script src="../../41tf/DH0.js"></script></td></tr></table>
<center><script src="../../41tf/DH.js"></script></center>
<div align="center">
<script src="http://www.my285.com/41tf/dd.js"></script>
<script src="http://www.my285.com/41tf/gds.js"></script></div><body bgcolor="#f7f7e7" topmargin="2" leftmargin="0" rightmargin="0" 
bottommargin="0">

<div align="center"><img src="images/logo.gif" width="165" height="41"></div>
<div align="center"><hr color="#CBE2EC" width=85%></div>
<div align=center><table width=85%>
   <tr><td align=right style="font-size:12pt; color: #2895C3; letter-spacing: 1px; line-height: 25px;">卷四十三&nbsp;&nbsp;赵世家　第十三
</span></td></tr></table></div><p>
<div align="center"><center>
<table border="0" width="85%">
  <tr>
    <td style="font-size:12pt; line-height: 150%;"><br>
<br>　　使王告公子成曰：“寡人胡服，将以朝也，亦欲叔服之。家听于亲而国听于君，
古今之公行也。子不反亲，臣不逆君，兄弟之通义也。①今寡人作教易服而叔不服，吾
恐天下议之也。制国有常，利民为本；从政有经，令行为上。明德先论于贱，而行政先
信于贵。今胡服之意，非以养欲而乐志也；事有所止而功有所出，②事成功立，然后善
也。今寡人恐叔之逆从政之经，以辅叔之议。且寡人闻之，事利国者行无邪，因贵戚者
名不累，故愿慕公叔之义，以成胡服之功。使谒之叔，③请服焉。”公子成再拜稽首
曰：“臣固闻王之胡服也。臣不佞，寝疾，未能趋走以滋进也。王命之，臣敢对，因竭
其愚忠。曰：臣闻中国者，盖聪明徇智之所居也，④万物财用之所聚也，贤圣之所教也，
仁义之所施也，诗书礼乐之所用也，异敏技能之所试也，远方之所观赴也，蛮夷之所义
行也。今王舍此而袭远方之服，变古之教，易古人道，逆人之心，而怫学者，离中国，
故臣愿王图之也。”使者以报。王曰：“吾固闻叔之疾也，我将自往请之。”
<br>
<br>　　<span style="font-size:10.5pt;color:'004060'">注①集解徐广曰：“兄弟，一作‘元夷’。元，始也；夷，平也。”
<br>
<br>　　注②正义郑玄云：“止，至也。为人君止于仁，为人臣止于敬，为人子止于孝，为
人父止于慈，与国人交止于信。”按：出犹成也。
<br>
<br>　　注③索隐为句。
<br>
<br>　　注④集解徐广曰：“五帝本纪云幼而徇齐。”</span>
<br>
<br>　　王遂往之公子成家，因自请之，曰：“夫服者，所以便用也；礼者，所以便事也。圣人观乡而顺宜，因事而制礼，所以利其民而厚其国也。夫翦发文身，错臂左衽，①瓯越之民也。②黑齿雕题，③却冠秫绌，④大吴之国也。故礼服莫同，其便一也。乡
异而用变，事异而礼易。是以圣人果可以利其国，不一其用；果可以便其事，不同其礼。
儒者一师而俗异，中国同礼而教离，况于山谷之便乎？故去就之变，智者不能一；远近之服，贤圣不能同。穷乡多异，曲学多辩。不知而不疑，异于己而不非者，公焉而求尽善也。今叔之所言者俗也，吾所言者所以制俗也。吾国东有河p薄洛之水，
⑤与齐p中山同之，⑥无舟楫之用。自常山以至代p上党，⑦东有燕p东胡之境，而西
有楼烦p秦p韩之边，今无骑射之备。故寡人无舟楫之用，夹水居之民，将何以守河p
薄洛之水；变服骑射，以备燕p三胡p⑧秦p韩之边。且昔者简主不塞晋阳以及上党，
而襄主并戎取代以攘诸胡，此愚智所明也。先时中山负齐之强兵，侵暴吾地，系累⑨吾
民，引水围z，微社稷之神灵，则z几于不守也。先王丑之，而怨未能报也。今骑射之
备，近可以便上党之形，而远可以报中山之怨。而叔顺中国之俗以逆简p襄之意，恶变
服之名以忘z事之丑，非寡人之所望也。”公字成再拜稽首曰：“臣愚，不达于王之义，
敢道世俗之闻，臣之@也。今王将继简p襄之意以顺先王之志，臣敢不听命乎！”再拜
稽首。乃赐胡服。明日，服而朝。于是始出胡服令也。
<br>
<br>　　<span style="font-size:10.5pt;color:'004060'">注①索隐错臂亦文身，谓以丹青错画其臂。孔衍作“右臂左衽”，谓右袒其臂也。
<br>
<br>　　注②索隐刘氏云：“今珠崖p儋耳谓之瓯人，是有瓯越。”正义按：属南越，故言
瓯越也。舆地志云“交址，周时为骆越，秦时曰西瓯，文身断发避龙”。则西瓯骆又在
番吾之西。南越及瓯骆皆姓也。世本云“越，姓也，与楚同祖”是也。
<br>
<br>　　注③集解刘逵曰：“以草染齿，用白作黑。”郑玄曰：“雕文谓刻其肌，以青丹涅
之。”
<br>
<br>　　注④集解徐广曰：“战国策作‘秫缝’，绌亦缝之别名也。秫者，綦针也。古字多假借，故作‘秫绌’耳。此盖言其女功针缕之拙也。又一本作‘鲑冠黎’也。”
<br>
<br>　　注⑤集解徐广曰：“安平经县西有漳水，津名薄洛津。”正义按：安平县属定州也。
<br>
<br>　　注⑥正义尔时齐与中山相亲，中山p赵共薄洛水，故言“与齐p中山同之”，须有
舟楫之备。
<br>
<br>　　注⑦集解徐广曰：“一云‘自常山以下，代p上党以东’。”
<br>
<br>　　注⑧索隐林胡，楼烦，东胡，是三胡也。
<br>
<br>　　注⑨正义上音计，下力追反。</span>
<br>
<br>　　赵文p赵造p周p①赵俊皆谏止王毋胡服，如故法便。王曰：“先王不同俗，何
古之法？帝王不相袭，何礼之循？戏p神农教而不诛，黄帝p尧p舜诛而不怒。及至
三王，随时制法，因事制礼。法度制令各顺其宜，衣服器械各便其用。故礼也不必一道，
而便国不必古。圣人之兴也不相袭而王，夏p殷之衰也不易礼而灭。然则反古未可非，
而循礼未足多也。且服奇者志淫，则是邹p鲁无奇行也；②俗辟者民易，则是吴p越无
秀士也。③且圣人利身谓之服，便事谓之礼。夫进退之节，衣服之制者，所以齐常民也，
非所以论贤者也。故齐民与俗流，贤者与变俱。故谚曰‘以书御者不尽马之情，以古制
今者不达事之变’。循法之功，不足以高世；法古之学，不足以制今。子不及也。”遂
胡服招骑射。
<br>
<br>　　<span style="font-size:10.5pt;color:'004060'">注①集解徐广曰：“战国策作‘绍’。音绍。”
<br>
<br>　　注②索隐按：邹p鲁好长缨，是奇服，非其志皆淫僻也，而有孔门颜p之属，岂
是无奇行哉！
<br>
<br>　　注③索隐言方俗僻处山谷，而人皆改易不通大化，则是吴p越无秀士，何得有延州
来及大夫种之属哉！</span>
<br>
<br>　　二十年，王略中山地，至宁葭；①西略胡地，至榆中。②林胡王献马。归，使楼缓
之秦，仇液之韩，王贲之楚，富丁之魏，赵爵之齐。代相赵固主胡，致其兵。
<br>
<br>　　<span style="font-size:10.5pt;color:'004060'">注①索隐一作“蔓葭”，县名，在中山。
<br>
<br>　　注②正义胜州北河北岸也。</span>
<br>
<br>　　二十一年，攻中山。赵为右军，许钧为左军，公子章为中军，王并将之。牛翦将
车骑，赵希并将胡p代。赵与之陉，①合军曲阳，②攻取丹丘p③华阳p④鸱之塞。⑤
王军取zp石邑p⑥封龙p⑦东垣。中山献四邑和，王许之，罢兵。二十三年，攻中山。
二十五年，惠后卒。⑧使周胡服傅王子何。二十六年，复攻中山，攘地北至燕p代，
西至云中p九原。
<br>
<br>　　<span style="font-size:10.5pt;color:'004060'">注①集解徐广曰：“一作‘陆’，又作‘陉’。或宜言‘赵与之陉’。陉者山绝之
名。常山有井陉，中山有苦陉，上党有阏与。”正义与音与。陉音荆。陉，陉山也，在
并州陉县东南十八里。然赵希并将代p赵之兵，与诸军向井陉之侧，共出定州上曲阳县，
合军攻取丹丘p华阳p鸱上之关。
<br>
<br>　　注②集解徐广曰：“上曲阳在常山，下曲阳在钜鹿。”正义括地志云：“上曲阳故
城在定州曲阳县西五里。”按：合军曲阳，即上曲阳也，以在常山郡也。
<br>
<br>　　注③正义盖邢州丹丘县也。
<br>
<br>　　注④集解徐广曰：“华，一作‘爽’。”正义括地志云：“北岳有五别名，一曰兰
台府，二曰列女宫，三曰华阳台，四曰紫台，五曰太一宫。”按：北岳恒山在定州恒阳
县北百四十里。
<br>
<br>　　注⑤集解徐广曰：“鸱，一作‘鸿’。”正义上昌之反，下先代反。徐广曰“鸱，
一作‘鸿’”，鸿上故关今名汝城，在定州唐县东北六十里，本晋鸿上关城也。又有鸿上水，源出唐县北葛洪山，接北岳恒山，与鸿上塞皆在定州。然一本作“鸣”字，误也。
<br>
<br>　　注⑥集解徐广曰：“在常山。”正义括地志云：“石邑故城在恒州鹿泉县南三十五
里，六国时旧邑。”
<br>
<br>　　注⑦正义括地志云：“封龙山一名飞龙山，在恒州鹿泉县南四十五里。邑因山为名。”
<br>
<br>　　注⑧索隐按：谓武灵王之前后，太子章之母，惠文王之嫡母也。惠后卒后，吴娃始
当正室，至孝成二年称“惠文后卒”是也。而下文又云“孟姚卒后，何宠衰，欲并立”，
亦误也。</span>
<br>
<br>　　二十七年五月戊申，大朝于东宫，传国，立王子何以为王。王庙见礼毕，出临朝。
大夫悉为臣，肥义为相国，并傅王。是为惠文王。惠文王，惠后吴娃子也。
<br>
<br>　　武灵王自号为主父。
<br>
<br>　　主父欲令子主治国，而身胡服将士大夫西北略胡地，而欲从云中p九原直南袭秦，
于是诈自为使者入秦。秦昭王不知，已而怪其状甚伟，非人臣之度，使人逐之，而主父
驰已脱关矣。审问之，乃主父也。秦人大惊。主父所以入秦者，欲自略地形，因观秦王
之为人也。
<br>
<br>　　惠文王①二年，主父行新地，遂出代，西遇楼烦王于西河而致其兵。
<br>
<br>　　<span style="font-size:10.5pt;color:'004060'">注①集解徐广曰：“元年，以公子胜为相，封平原。”</span>
<br>
<br>　　三年，灭中山，迁其王于肤施。①起灵寿，②北地方从，代道大通。还归，行赏，
大赦，置酒T五日，封长子章为代安阳君。③章素侈，心不服其弟所立。主父又使田不
礼相章也。
<br>
<br>　　<span style="font-size:10.5pt;color:'004060'">注①集解徐广曰：“在上郡。”正义今延州肤施县也。
<br>
<br>　　注②集解徐广曰：“在常山。”
<br>
<br>　　注③正义括地志云：“东安阳故城在朔州定襄县界。地志云东安阳县属代郡。”</span>
<br>
<br>　　李兑谓肥义曰：“公子章强壮而志骄，党而欲大，殆有私乎？田不礼之为人也，
忍杀而骄。二人相得，必有谋阴贼起，一出身徼幸。夫小人有欲，轻虑浅谋，徒见其利
而不顾其害，同类相推，俱入祸门。以吾观之，必不久矣。子任重而势大，乱之所始，
祸之所集也，子必先患。仁者爱万物而智者备祸于未形，不仁不智，何以为国？子奚不
称疾毋出，传政于公子成？毋为怨府，毋为祸梯。”
<br>
<br>　　肥义曰：“不可，昔者主父以王属义也，曰：‘毋变而度，毋异而虑，坚守一心，
以殁而世。’义再拜受命而籍之。①今畏不礼之难而忘吾籍，变孰大焉。进受严命，退
而不全，负孰甚焉。变负之臣，不容于刑。
<br>
<br>　　谚曰‘死者复生，生者不愧’。②吾言已在前矣，吾欲全吾言，安得全吾身！
<br>
<br>　　且夫贞臣也难至而节见，忠臣也累至而行明。子则有赐而忠我矣，虽然，吾有语在
前者也，终不敢失。”李兑曰：“诺，子勉之矣！吾见子已今年耳。”涕泣而出。李兑
数见公子成，以备田不礼之事。
<br>
<br>　　<span style="font-size:10.5pt;color:'004060'">注①索隐籍，录也。谓当时即记录，书之于籍。
<br>
<br>　　注②正义肥义报李兑云：必尽*[力]*傅何为王，不可惧章及田不礼而生异心。</span>
<br>
<br>　　使死者复更变生，并见在生者*(并见)*傅王无变，令我不愧之，若荀息也。
<br>
<br>　　异日肥义谓信期①曰：“公子与田不礼甚可忧也。其于义也声善而实恶，此为人也
不子不臣。吾闻之也，奸臣在朝，国之残也；谗臣在中，主之蠹也。此人贪而欲大，内
得主而外为暴。矫令为慢，以擅一旦之命，不难为也，祸且逮国。
<br>
<br>　　今吾忧之，夜而忘寐，饥而忘食。盗贼出入不可不备。自今以来，若有召王者必见
吾面，我将先以身当之，无故而王乃入。”信期曰：“善哉，吾得闻此也！”
<br>
<br>　　<span style="font-size:10.5pt;color:'004060'">注①索隐即下文高信也。正义上音申也。</span>
<br>
<br>　　四年，朝k臣，安阳君亦来朝。主父令王听朝，而自从旁观窥k臣宗室之礼。
<br>
<br>　　见其长子章然也，反北面为臣，诎于其弟，心怜之，于是乃欲分赵而王章于代，
计未决而辍。
<br>
<br>　　主父及王游沙丘，异宫，①公子章即以其徒与田不礼作乱，诈以主父令召王。
<br>
<br>　　肥义先入，杀之。高信即与王战。公子成与李兑自国至，乃起四邑之兵入距难，杀
公子章及田不礼，灭其党贼而定王室。公子成为相，号安平君，李兑为司寇。
<br>
<br>　　公子章之败，往走主父，主主开之，②成p兑因围主父宫。公子章死，公子成p李
兑谋曰：“以章故围主父，即解兵，吾属夷矣。”乃遂围主父。令宫中人“后出者夷”，
宫中人悉出。主父欲出不得，又不得食，探爵d而食之，③三月余而饿死沙丘宫。④主
父定死，乃发丧赴诸侯。
<br>
<br>　　<span style="font-size:10.5pt;color:'004060'">注①正义在邢州平乡县东北二十里*(矣)*也。
<br>
<br>　　注②索隐开谓开门而纳之。俗本亦作“闻”字者，非也。谯周及孔衍皆作“闭之”，
闭谓藏之也。正义谓不责其反叛之罪，容其入宫藏也。
<br>
<br>　　注③集解綦毋邃曰：“d，爵子也。”索隐按：曹大家云“d，雀子也。生受哺者
谓之d”。
<br>
<br>　　注④集解应劭曰：“武灵王葬代郡灵丘县。”正义括地志云：“赵武灵王墓在蔚州
灵丘县东三十里。”应说是也。</span>
<br>
<br>　　是时王少，成p兑专政，畏诛，故围主父。主父初以长子章为太子，后得吴娃，爱
之，为不出者数岁，生子何，乃废太子章而立何为王。吴娃死，爱弛，怜故太子，欲两
王之，犹豫未决，故乱起，以至父子俱死，为天下笑，岂不痛乎！①
<br>
<br>　　<span style="font-size:10.5pt;color:'004060'">注①集解徐广曰：“或无此十四字。”</span>
<br>
<br>　　*(主父死惠文王立立)*五年，与燕|p易。①八年，城南行唐。②九年，赵梁将，
与齐合军攻韩，至鲁关下。③及十年，秦自置为西帝。十一年，董叔与魏氏伐宋，得河
阳于魏。秦取梗阳。④十二年，赵梁将攻齐。十三年，韩徐为将，攻齐。公主死。⑤十
四年，相国乐毅将赵p秦p韩p魏p燕攻齐，⑥取灵丘。⑦与秦会中阳。⑧十五年，燕
昭王来见。赵与韩p魏p秦共击齐，齐王败走，燕独深入，取临。
<br>
<br>　　<span style="font-size:10.5pt;color:'004060'">注①集解徐广曰：“皆属涿郡。|音莫。”
<br>
<br>　　注②集解徐广曰：“在常山。”正义行，寒庚反。括地志云：“行唐县属冀州。”为南行唐筑城。
<br>
<br>　　注③正义刘伯庄云：“盖在南阳鲁阳关。”按：汝州鲁山县，古谷阳县。
<br>
<br>　　注④集解杜预曰：“太原晋阳县南梗阳城也。”索隐地理志云太原榆次有梗阳乡。
与杜预所据小别也。正义括地志云：“梗阳故城在并州清源县南百二十步，分晋阳县置，
本汉榆次县地，春秋晋大夫祁氏邑也。”
<br>
<br>　　注⑤索隐盖吴娃女，惠文王之姊。
<br>
<br>　　注⑥按年表及韩魏等系家，五国攻齐在明年，然此下文十五年重击齐，是此文为得，
盖此年同伐齐耳。
<br>
<br>　　注⑦正义蔚*(丘)*[州]县也。
<br>
<br>　　注⑧正义括地志云：“中阳故县在汾州隰城县南十里，汉中阳县也。”</span>
<br>
<br>　　十六年，秦复与赵数击齐，齐人患之。苏厉为齐遗赵王书曰：臣闻古之贤君，其德行非布于海内也，教顺非洽于民人也，祭祀时享非数常于鬼神也。甘露降，时雨至，年谷丰孰，民不疾疫，人善之，然而贤主图之。
<br>
<br>　　今足下之贤行功力，非数加于秦也；怨毒积怒，非素深于齐也。秦赵与国，以强征
兵于韩，秦诚爱赵乎？其实憎齐乎？物之甚者，贤主察之。秦非爱赵而憎齐也，欲亡韩
而吞二周，故以齐Z天下。恐事之不合，故出兵以劫魏p赵。恐天下畏己也，故出质以
为信。恐天下亟反也，故征兵于韩以威之。声以德与国，①实而伐空韩，臣以秦计为必
出于此。夫物固有势异而患同者，楚久伐而中山亡，今齐久伐而韩必亡。破齐，王与六
国分其利也。亡韩，秦独擅之。收二周，西取祭器，秦独私之。赋田计功，王之获利孰
与秦多？
<br>
<br>　　<span style="font-size:10.5pt;color:'004060'">注①索隐与国，赵也。秦赵今为与国，秦征兵于韩，帅之共赵伐齐，以威声和赵，
是以德与国也。</span>
<br>
<br>　　说士之计曰：“韩亡三川，①魏亡晋国，②市朝未变而祸已及矣。”燕尽齐之北地，
去沙丘p钜鹿敛三百里，③韩之上党去邯郸百里，燕p秦谋王之河山，闲三百里而通矣。
秦之上郡④近挺关，至于榆中者千五百里，秦以三郡攻王之上党，⑤羊肠之西，⑥句注
之南，⑦非王有已。u句注，斩常山而守之，三百里而通于燕，代马胡犬不东下，⑧昆
山之玉不出，此三宝者亦非王有已。王久伐齐，从强秦攻韩，其祸必至于此。愿王孰虑
之。
<br>
<br>　　<span style="font-size:10.5pt;color:'004060'">注①正义河南之地，两川之闲。
<br>
<br>　　注②正义河北之地，安邑p河内。
<br>
<br>　　注③正义沙丘，邢州也。钜鹿，冀州也。齐北界，贝州也。敛，减也。言破齐灭韩
之后，燕之南界，秦之东界，相去减三百里，赵国在中闲也。
<br>
<br>　　注④正义~p延等州也。
<br>
<br>　　注⑤正义秦上党郡今泽p潞p仪p沁等四州之地，兼相州之半，韩总有之。
<br>
<br>　　至七国时，赵得仪p沁二州之地，韩犹有潞州及泽州之半，半属赵p魏。沁州在羊
肠坡之西，仪p并p代三州在句注山之南。秦以三郡攻赵之泽p潞，则句注之南赵无地。
然秦始皇置上党郡，此言之者，太史公郄引前书也。他皆仿此。
<br>
<br>　　注⑥正义太行山n道名，南属怀州，北属泽州。
<br>
<br>　　注⑦正义句注山在代州西北也。
<br>
<br>　　注⑧正义言秦u句注山，斩常山而守之，西北代马胡犬不东入赵，沙州昆山之玉亦
不出至赵矣。郭璞云：“胡地野犬似狐而小。”</span>
<br>
<br>　　且齐之所以伐者，以事王也；①天下属行，②以谋王也。燕秦之约成而兵出有日矣。
五国三分王之地，③齐倍五国之约而殉王之患，④西兵以禁强秦，秦废帝请服，⑤反高
平p根柔于魏，⑥反y分p⑦先俞于赵。⑧齐之事王，宜为上佼，⑨而今乃抵@，⑩臣
恐天下后事王者之不敢自必也。愿王孰计之也。
<br>
<br>　　<span style="font-size:10.5pt;color:'004060'">注①正义以赵王为事也，而秦必伐之也。
<br>
<br>　　注②正义上音烛，下胡郎反。言秦欲令齐称帝，与约五国共灭赵，三分赵地。
<br>
<br>　　注③正义谓秦p齐p韩p魏p燕三分赵之地也。
<br>
<br>　　注④正义齐王以身从赵王之患也。
<br>
<br>　　注⑤正义言秦齐相约，欲更重称帝，故言“废帝”也。
<br>
<br>　　注⑥集解徐广曰：“纪年云魏哀王四年改阳曰河雍，向曰高平。根柔，一作‘K柔’，
一作‘平柔’。”正义返，还也。括地志云：“高平故城在怀州河阳县西四十里。纪年
云魏哀王改向曰高平也。”根柔未详。两邑，魏地也。
<br>
<br>　　注⑦集解徐广曰：“一作‘王公’。y音胡鼎反。”正义y音邢。分字误，当作
“山”字耳。括地志云：“句注山一名西陉山，在代州e门县西北四十里。”
<br>
<br>　　注⑧集解徐广曰：“尔雅曰西俞，e门是。”正义俞音戍。郭注云：“西即e门
山也。”按：西先声相近，盖陉山p西二山之地并在代州e门县，皆赵地也。
<br>
<br>　　注⑨索隐佼犹行也。
<br>
<br>　　注⑩谓共秦伐齐也。</span>
<br>
<br>　　今王毋与天下攻齐，天下必以王为义。齐抱社稷而厚事王，天下必尽重王义。
<br>
<br>　　王以天下善秦，秦暴，王以天下禁之，是一世之名宠制于王也。
<br>
<br>　　于是赵乃辍，谢秦不击齐。
<br>
<br>　　王与燕王遇。廉颇将，攻齐昔阳，①取之。②
<br>
<br>　　<span style="font-size:10.5pt;color:'004060'">注①正义括地志云：“昔阳故城一名阳城，在并州乐平县东。春秋释地名云‘昔阳，
肥国所都也。乐平城沾县东*[有]*昔阳城。肥国，白狄别种也。乐平县城，汉沾县城也’。”
<br>
<br>　　注②集解杜预曰：“乐平沾县有昔阳城。”</span>
<br>
<br>　　十七年，乐毅将赵师攻魏伯阳。①而秦怨赵不与己击齐，伐赵，拔我两城。
<br>
<br>　　十八年，秦拔我石城。②王再之]东阳，决河水，③伐魏氏。大潦，漳水出。魏
来相赵。十九年，秦*(败)**[取]*我二城。赵与魏伯阳。赵奢将，攻齐麦丘，取之。
<br>
<br>　　<span style="font-size:10.5pt;color:'004060'">注①正义括地志云：“伯阳故城一名邯会城，在相州邺县西五十五里，七国时魏邑，
汉邯会城。”
<br>
<br>　　注②集解地理志云右北平有石城县。正义括地志云：“石城在相州林虑县西南九十
里。”疑相州石城是。
<br>
<br>　　注③正义括地志云：“东阳故城在贝州历亭县界。”按：东阳先属]，今属赵。</span>
<br>
<br>　　河历贝州南，东北流，过河南岸即魏地也。故言王再之]东阳伐魏氏也。
<br>
<br>　　二十年，廉颇将，攻齐。王与秦昭王遇西河外。①
<br>
<br>　　<span style="font-size:10.5pt;color:'004060'">注①集解徐广曰：“年表云与秦会渑池。”</span>
<br>
<br>　　二十一年，赵徙漳水武平西。①二十二年，大疫。置公子丹为太子。
<br>
<br>　　<span style="font-size:10.5pt;color:'004060'">注①正义括地志云：“武平亭今名渭城，在瀛州文安县北七十二里。”按：二十七
年又徙漳水武平南。</span>
<br>
<br>　　二十三年，楼昌将，攻魏几，①不能取。十二月，廉颇将，攻几，取之。二十四年，
廉颇将，攻魏房子，②拔之，因城而还。又攻安阳，取之。二十五年，燕周③将，攻昌
城p④高唐，取之。与魏共击秦。秦将白起破我华阳，⑤得一将军。二十六年，取东胡
欧代地。⑥
<br>
<br>　　<span style="font-size:10.5pt;color:'004060'">注①正义音祁。传云伐齐几，几拔之。又战国策云秦败阏与，及攻魏几。按：几邑或属齐，或属魏，当在相潞之闲也。
<br>
<br>　　注②集解徐广曰：“属常山。”
<br>
<br>　　注③索隐赵人，为赵将。
<br>
<br>　　注④集解徐广曰：“属齐郡。”正义括地志云：“故昌城在淄州淄川县东北四十里
也。”
<br>
<br>　　注⑤正义括地志云：“故华阳城在郑州管城县南四十里。司马彪云华阳亭在今洛州
密县。”是时魏p韩p赵聚兵于华阳。西攻秦。
<br>
<br>　　注⑥正义今营州也。索隐东胡叛赵，驱略代地人以叛，故取之也。</span>
<br>
<br>　　二十七年，徙漳水武平南。封赵豹为平阳君。①河水出，大潦。
<br>
<br>　　<span style="font-size:10.5pt;color:'004060'">注①集解战国策曰赵豹，平阳君，惠文王母弟。</span>
<br>
<br>　　二十八年，蔺相如伐齐，至平邑。①罢城北九门大城。②燕将成安君公孙操s其王。
③二十九年，秦p韩相攻，而围阏与。④赵使赵奢将，击秦，大破秦军阏与下，赐号为
马服君。⑤
<br>
<br>　　<span style="font-size:10.5pt;color:'004060'">注①正义括地志云：“平邑故城在魏州昌乐县东北四十里也。”
<br>
<br>　　注②正义恒州九门县城。
<br>
<br>　　注③集解徐广曰：“年表云是燕武成王元年。”索隐按：乐资云其王□惠王。
<br>
<br>　　注④正义上于连反，下音预。括地志云：“阏与，聚落，今名乌苏城，在潞州铜L
县西北二十里。又仪州和顺县城，亦云韩阏与邑。二所未详。又有阏与山在持菸浒蚕
西五十里，盖是也。”
<br>
<br>　　注⑤正义因马服山为号也，虞喜志林云“马，兵之首也。号曰马服者，言能服马也”。
括地志云：“马服山，邯郸县西北十里也。”</span>
<br>
<br>　　三十三年，惠文王卒，太子丹立，是为孝成王。
<br>
<br>　　孝成王元年，①秦伐我，拔三城。赵王新立，太后用事，秦急攻之。赵氏求救于齐，
齐曰：“必以长安君②为质，兵乃出。”太后不肯，大臣强谏。太后明谓左右曰：“复
言长安君为质者，老妇必唾其面。”左师触龙言愿见太后，太后盛气而胥之。入，③徐
趋而坐，自谢曰：“老臣病足，曾不能疾走，不得见久矣。窃自恕，而恐太后体之有所
苦也，故愿望见太后。”太后曰：“老妇恃辇而行耳。”④曰：“食得毋衰乎？”曰：
“恃粥耳。”曰：“老臣闲者殊不欲食，乃强步，日三四里，少益嗜食，和于身也。”
太后曰：“老妇不能。”
<br>
<br>　　太后不和之色少解。左师公曰：“老臣贱息舒祺最少，不肖，而臣衰，窃怜爱之，
愿得补黑衣之缺以]王宫，昧死以闻。”太后曰：“敬诺。年几何矣？”对曰：“十五岁矣。虽少，愿及未填沟壑而托之。”太后曰：“丈夫亦爱怜少子乎？”对曰：“甚于妇人。”太后笑曰：“妇人异甚。”对曰：“老臣窃以为媪之爱燕后
贤于长安君。”太后曰：“君过矣，不若长安君之甚。”左师公曰：“父母爱子则为之
计深远。媪之送燕后也，持其踵，为之泣，念其远也，亦哀之矣。已行，非不思也，祭
祀则祝之曰‘必勿使反’，岂非计长久，为子孙相继为王也哉？”太后曰：“然。”左师公曰：“今三世以前，至于赵主之子孙为侯者，其继有在者乎？”曰：“无有。”曰：“微独赵，诸侯有在者乎？”曰：“老妇不闻也。”曰：“此其近者祸及其身，远者及其子孙。岂人主之子侯则不善哉？位尊而无功，奉厚而无劳，而挟重器多也。今媪尊长安君之位，而封之以膏腴之地，多与之重器，而
不及今令有功于国，一旦山陵崩，长安君何以自托于赵？老臣以媪为长安君之计短也，
故以为爱之不若燕后。”太后曰：“诺，恣君之所使之。”于是为长安君约车百乘，质
于齐，齐兵乃出。
<br>
<br>　　<span style="font-size:10.5pt;color:'004060'">注①集解徐广曰：“平原君相也。”
<br>
<br>　　注②索隐孔衍云：“惠文后之少子也。赵亦有长安，今其地阙。”正义长安君者，
以长安善，故名也。
<br>
<br>　　注③集解胥犹须也。谷梁传曰：“胥其出也。”
<br>
<br>　　注④索隐按：束皙云“赵惠文王子何者，吴广之甥，娃嬴之子也”。如系家计之，
则武灵王十六年梦吴娃而纳之，至二十七年王薨，及惠文王三十二年卒，孝成王元年遣
长安君质于齐，若娃年二十入王宫，至此亦年六十左侧，亦可称老。而束广微言太后u
三十有奇者，误也。</span>
<br>
<br>　　子义闻之，①曰：“人主之子，骨肉之亲也，犹不能持无功之尊，无劳之奉，而守
金玉之重也，而况于予乎？”
<br>
<br>　　<span style="font-size:10.5pt;color:'004060'">注①索隐子义，赵之贤人。</span>
<br>
<br>　　齐安平君①田单将赵师而攻燕中阳，②拔之。又攻韩注人，③拔之。二年，惠文后
卒。田单为相。
<br>
<br>　　<span style="font-size:10.5pt;color:'004060'">注①正义括地志云：“安平城在青州临淄县东十九里，古纪之@邑也。”
<br>
<br>　　注②集解徐广曰：“一作‘人’。”正义燕无中阳。括地志云：“中山故城一名中
人亭，在定州唐县东北四十一里，尔时属燕国也。”
<br>
<br>　　注③正义邑名也。括地志云“注城在汝州梁县西十五里”，盖是其地也。</span>
<br>
<br>　　四年，王梦衣偏t之衣，①乘飞龙上天，不至而坠，见金玉之积如山。明日，王召
筮史敢占之，曰：“梦衣偏t之衣者，残也。乘飞龙上天不至而坠者，有气而无实也。
见金玉之积如山者，忧也。”
<br>
<br>　　<span style="font-size:10.5pt;color:'004060'">注①正义杜预云：“偏，左右异色。t在中，左右异，故曰偏。”按：t，衣背缝
也。</span>
<br>
<br>　　后三日，韩氏上党守冯亭使者至，曰：“韩不能守上党，入之于秦。其吏民皆安为
赵，不欲为秦。有城市邑十七，愿再拜入之赵，财王所以赐吏民。”王大喜，召平阳君
豹告之曰：“冯亭入城市邑十七，受之何如？”对曰：“圣人甚祸无故之利。”王曰：
“人怀吾德，何谓无故乎？”对曰：“夫秦蚕食韩氏地，中绝不令相通，固自以为坐而
受上党之地也。韩氏所以不入于秦者，欲嫁其祸于赵也。
<br>
<br>　　秦服其劳而赵受其利，虽强大不能得之于小弱，小弱顾能得之于强大乎？岂可谓非
无故之利哉！且夫秦以牛田之①水通粮②蚕食，上乘倍战者，③裂上国之地，④其政行，
不可与为难，必勿受也。”王曰：“今发百万之军而攻，u年历岁未得一城也。今以城
市邑十七币吾国，⑤此大利也。”
<br>
<br>　　<span style="font-size:10.5pt;color:'004060'">注①集解徐广曰：“一无此字。”正义秦蚕食韩氏，国中断不通。夫牛耕田种谷，
至秋则收之，成熟之义也。言秦伐韩上党，胜有日矣，若牛田之必冀收获矣。
<br>
<br>　　注②正义秦从渭水漕粮东入河p洛，军击韩上党也。
<br>
<br>　　注③正义乘，承证反。蚕食桑叶，渐进必尽也。司马法云：“百亩为夫，夫三为屋，
屋三为井，井十为通，通十为成。成出革车一乘，七十二人也。”上乘，天下第一也。
倍战，力攻也。韩国四战之地，军士惯习，倍于余国。
<br>
<br>　　注④正义上国，秦地也。言韩上党之地以列为秦国之地，其政已行，赵不可与秦作
难，必莫受冯亭十七邑也。
<br>
<br>　　注⑤正义冯亭将十七邑入赵，若币帛之见遗，此大利也。</span>
<br>
<br>　　赵豹出，王召平原君与赵禹而告之。对曰：“发百万之军而攻，u岁未得一城，今
坐受城市邑十七，此大利，不可失也。”王曰：“善。”乃令赵胜受地，告冯亭曰：
“敝国使者臣胜，敝国君使胜致命，以万户都三封太守，①千户都三封县令，皆世世为
侯，吏民皆益爵三级，吏民能相安，皆赐之六金。”冯亭垂涕不见使者，曰：“吾不处
三不义也：为主守地，不能死固，不义一矣；入之秦，不听主令，不义二矣；卖主地而
食之，不义三矣。”赵遂发兵取上党。②廉颇将军军长平。③
<br>
<br>　　<span style="font-size:10.5pt;color:'004060'">注①正义尔时未合言太守，至汉景帝始加太守，此言“太”，衍字也。
<br>
<br>　　注②集解汉书冯奉世传曰：“赵封亭为华陵君，与赵将括距秦，战死于长平，宗族
由是分散，或在赵。在赵者，为官师将，官师将子为代相。及秦灭六国，而冯亭之后冯
无择p冯去疾p冯劫皆为秦将相焉。汉兴，冯唐□代相之子也。”上党记云：“冯亭在壶关城西五里。”
<br>
<br>　　注③正义括地志云：“长平故城在泽州高平县西二十一里，□白起败括于长平处。”</span>
<br>
<br>　　七*(年)**[月]*，廉颇免而赵括代将。秦人围赵括，赵括以军降，卒四十余万皆坑
之。王悔不听赵豹之计，故有长平之祸焉。
<br>
<br>　　王还，不听秦，秦围邯郸。①武垣令②傅豹p王容p苏射率燕反燕地。③赵以灵
丘④封楚相春申君。
<br>
<br>　　<span style="font-size:10.5pt;color:'004060'">注①集解徐广曰：“在九年。”
<br>
<br>　　注②集解徐广曰：“河闲有武垣县，本属涿郡。”正义括地志云：“武垣故城今瀛
州城是也。”
<br>
<br>　　注③正义武垣此时属赵，与燕接境，故云率燕反燕地也。
<br>
<br>　　注④正义括地志云：“灵丘，蔚州理县也。”</span>
<br>
<br>　　八年，平原君如楚请救。还，楚来救，及魏公子无忌亦来救，①秦围邯郸乃解。
<br>
<br>　　<span style="font-size:10.5pt;color:'004060'">注①正义魏公子传云“赵王以z为公子汤沐邑”。年表云“九年公子无忌救邯郸”。
围在九年，其文错误。</span>
<br>
<br>　　十年，燕攻昌壮，①五月拔之。赵将乐乘p庆舍攻秦信梁军，破之。②太子死。③
而秦攻西周，拔之。徒父祺④出。⑤十一年，城元氏，⑥县上原。武阳君郑安平死，⑦
收其地。十二年，邯郸X烧。⑧十四年，平原君赵胜死。⑨
<br>
<br>　　<span style="font-size:10.5pt;color:'004060'">注①集解徐广曰：“一作‘社’。”正义壮字误，当作“城”。括地志云：“昌城
故城在冀州信都县西北五里。”此时属赵，故攻之也。
<br>
<br>　　注②集解徐广曰：“年表云新中军也。”索隐信梁，秦将也。正义信梁盖王号也。
秦本纪云“昭襄王五十年王从唐拔宁新中，宁新中更名安阳”，今相州理县也。年表
云“韩p魏p楚救赵新中军，秦兵罢”是也。
<br>
<br>　　注③集解徐广曰：“是年周赧王卒，或者‘太子’云‘天子’乎？”索隐赵之太子
也，史失名。
<br>
<br>　　注④索隐赵大夫，名祺。
<br>
<br>　　注⑤正义赵见秦拔西周，故令徒父祺将兵出境也。
<br>
<br>　　注⑥集解地理志常山有元氏县。正义元氏，赵州县也。
<br>
<br>　　注⑦集解徐广曰：“故秦将降赵也。”
<br>
<br>　　注⑧集解徐广曰：“X，厩之名，音脍也。”索隐X，积zf之处，为火所烧也。
<br>
<br>　　注⑨索隐按年表在十五年也。</span>
<br>
<br>　　十五年，以尉文封相国廉颇为信平君。①燕王令丞相栗腹约O，以五百金为赵王酒，
还归，报燕王曰：“赵氏壮者皆死长平，其孤未壮，可伐也。”王召昌国君乐闲而问之。
对曰：“赵，四战之国也，其民习兵，伐之不可。”王曰：“吾以伐寡，二而伐一，
可乎？”对曰：“不可。”王曰：“吾即以五而伐一，可乎？”对曰：“不可。”燕王
大怒。k臣皆以为可。燕卒起二军，车二千乘，栗腹将而攻z，卿秦将而攻代。②廉颇
为赵将，破杀栗腹，虏卿秦p乐闲。③
<br>
<br>　　<span style="font-size:10.5pt;color:'004060'">注①索隐尉文盖地名。或曰，尉，官；文，名。谓以尉文所食之地以封廉颇也。古
文质略，文省耳。正义尉文盖蔚州地也。信平，廉颇号也，言笃信而平和也。
<br>
<br>　　注②索隐二人皆燕将姓名。
<br>
<br>　　注③正义三人皆燕将*(姓)*也。</span>
<br>
<br>　　十六年，廉颇围燕。以乐乘为武襄君。①十七年，假相大将武襄君攻燕，围其国。
十八年，延陵钧②率师从相国信平君助魏攻燕。秦拔我榆次三十七城。③十九年，赵与
燕易土：④以龙兑p⑤汾门p⑥临乐⑦与燕；燕以葛p武阳p⑧平舒⑨与赵。
<br>
<br>　　<span style="font-size:10.5pt;color:'004060'">注①正义襄，举也，上也。言乐乘功最高也。
<br>
<br>　　注②集解徐广曰：“代郡有延陵县。”
<br>
<br>　　注③集解徐广曰：“在太原。”
<br>
<br>　　注④索隐音亦。谓与燕换易县也。
<br>
<br>　　注⑤正义括地志云：“北新城故城在易州遂城县西南二十里。按：遂城县西南二十
五里有龙山，邢子励赵记云‘龙山有四麓，各有一穴，大如车轮，春风出东，秋风出西，
夏风出南，冬风出北，不相夺伦’。按盖谓龙兑也。”
<br>
<br>　　注⑥集解徐广曰：“在北新城。”正义括地志云：“易州永乐县有徐水，出广昌岭，
三源奇发，同泻一涧，流至北平县东南，历石门中，俗谓之龙门，水经其闲，奔激南出，
触石成井。”盖汾字误也，遂城及永乐p*[固]*安p新城县地也。
<br>
<br>　　注⑦集解徐广曰：“方城有临乡。”正义括地志云：“临乡故城在幽州固安南十七
里也。”
<br>
<br>　　注⑧集解徐广曰：“葛城在高阳。”正义括地志云：“故葛城又名西河城，在瀛州
高阳县西北五十里。”
<br>
<br>　　注⑨集解徐广曰：“平舒在代郡。”正义括地志云：“平舒故城在蔚州灵丘县北九
十三里也。”</span>
<br>
<br>　　二十年，秦王政初立。秦拔我晋阳。
<br>
<br>　　二十一年，孝成王卒。廉颇将，攻繁阳，①取之。使乐乘代之，廉颇攻乐乘，乐乘
走，廉颇亡入魏。子偃立，是为悼襄王。
<br>
<br>　　<span style="font-size:10.5pt;color:'004060'">注①集解徐广曰：“在顿丘。”正义括地志云：“繁阳故城在相州内黄县东北二十
七里。应劭云‘繁水之北，故曰繁阳也’。”</span>
<br>
<br>　　悼襄王元年，大备①魏。欲通平邑p中牟之道，不成。②
<br>
<br>　　<span style="font-size:10.5pt;color:'004060'">注①集解徐广曰：“一作‘修’。”正义谓行大备之礼也。
<br>
<br>　　注②正义平邑在魏州昌乐县东北三十里。相州汤阴县西五十八里有牟山。按：*(中)*牟山之侧，时二邑皆属魏，欲渡黄河作道相通，遂不成也。</span>
<br>
<br>　　二年，李牧将，攻燕，拔武遂p方城。①秦召春平君，因而留之。泄钧②为之谓文
信侯曰：“春平君者，赵王甚爱之而郎中妒之，故相与谋曰‘春平君入秦，秦必留之’，
故相与谋而内之秦也。今君留之，是绝赵而郎中之计中也。君不如遣春平君而留平都。
③春平君者言行信于王，王必厚割赵而赎平都。”文信侯曰：“善。”因遣之。④城韩皋。
<br>
<br>　　<span style="font-size:10.5pt;color:'004060'">注①集解徐广曰：“武遂属安平。”正义括地志云：“易州遂城，战国时武遂城也。
方城故在幽州固安县南十七里。”时二邑属燕，赵使李牧拔之也。
<br>
<br>　　注②正义人姓名也。
<br>
<br>　　注③正义*(舆地理志)**[括地志]*云：“平都县在今新兴郡，与阳周县相近也。”
<br>
<br>　　注④集解徐广曰：“年表云太子从质秦归。”正义按：太子□春平君也。</span>
<br>
<br>　　三年，庞暖将，攻燕，禽其将剧辛。四年，庞暖将赵p楚p魏p燕之锐师，攻秦蕞，
①不拔；移攻齐，取饶安。②五年，傅抵③将，居平邑；庆舍将东阳④河外师，守河梁。
⑤六年，封长安君以饶。⑥魏与赵邺。
<br>
<br>　　<span style="font-size:10.5pt;color:'004060'">注①集解徐广曰；“在新丰。”
<br>
<br>　　注②集解徐广曰：“在渤海。又云饶属北海，安属平原。”正义饶安，沧州县也，
七国时属齐，战国时属赵。
<br>
<br>　　注③正义上音付，下音邸。赵将姓名。
<br>
<br>　　注④正义属贝州，在河北岸也。
<br>
<br>　　注⑤正义河外，河南岸魏州地也。河梁，桥也。
<br>
<br>　　注⑥正义□饶阳也。瀛州饶阳县东二十里饶阳故城，汉县也，明长安君是号也。</span>
<br>
<br>　　九年，赵攻燕，取狸阳城。①兵未罢，秦攻邺，拔之。②悼襄王卒，子幽缪王迁立。
<br>
<br>　　<span style="font-size:10.5pt;color:'004060'">注①正义按：燕无狸阳，疑“狸”字误，当作“渔阳”，故城在檀州密云县南十八
里，燕渔阳郡城也。按赵东界至瀛州，则檀州在北，赵攻燕取渔阳城也。
<br>
<br>　　注②集解徐广曰：“今饶阳在河闲。又年表曰拔阏与p邺九城。”</span>
<br>
<br>　　幽缪王迁元年，①城柏人。二年，秦攻武城，②扈辄率师救之，军败，死焉。
<br>
<br>　　<span style="font-size:10.5pt;color:'004060'">注①集解徐广曰：“又云‘愍王’。世本云孝成王丹生悼襄王偃，偃生今王迁。
<br>
<br>　　年表及史考赵迁皆无谥。”索隐徐广云王迁无谥，今惟此独称幽缪王者，盖秦灭赵
之后，人臣窃追谥之，太史公或别有所见而记之也。
<br>
<br>　　注②集解徐广曰：“年表云秦拔我平阳。”</span>
<br>
<br>　　三年，秦攻赤丽p宜安，①李牧率师与战肥下，②却之。封牧为武安君。
<br>
<br>　　四年，秦攻番吾，③李牧与之战，却之。
<br>
<br>　　<span style="font-size:10.5pt;color:'004060'">注①正义括地志云：“宜安故城在恒州f城县西南二十里也。”
<br>
<br>　　注②正义括地志云：“肥累故城在恒州f城县西七里，春秋时肥子国，白狄别种也。”
<br>
<br>　　注③正义上音婆，又音盘，又作“蒲”。括地志云：“蒲吾城在恒州房山县东二十
里也。”</span>
<br>
<br>　　五年，代地大动，自乐徐以西，①北至平阴，②台屋墙垣太半坏，地坼东西百三十
步。③六年，大饥，民斗言曰：“赵为号，秦为笑。以为不信，视地之生毛。”
<br>
<br>　　<span style="font-size:10.5pt;color:'004060'">注①集解徐广曰：“徐，一作‘除’。”
<br>
<br>　　注②正义乐徐在晋州，平阴在汾也。
<br>
<br>　　注③正义其坼沟见在，亦在晋p汾二州之界也。</span>
<br>
<br>　　七年，秦人攻赵，赵大将李牧p将军司马尚将，击之。李牧诛，司马尚免，赵及
齐将颜聚代之。赵军破，颜聚亡去。以王迁降。①
<br>
<br>　　<span style="font-size:10.5pt;color:'004060'">注①集解淮南子云：“赵王迁流于房陵，思故乡，作为山水之讴，闻之者莫不流涕。”
正义括地志云：“赵王迁墓在房州房陵县西九里也。”</span>
<br>
<br>　　八年十月，邯郸为秦。
<br>
<br>　　太史公曰。吾闻冯王孙曰：“赵王迁，其母倡也，①嬖于悼襄王。悼襄王废适子嘉
而立迁。迁素无行，信谗，故诛其良将李牧，用郭开。”岂不缪哉！秦既虏迁，赵之亡
大夫共立嘉为王，王代六岁，秦进兵破嘉，遂灭赵以为郡。
<br>
<br>　　<span style="font-size:10.5pt;color:'004060'">注①集解徐广曰：“列女传曰邯郸之倡。”</span>
<br>
<br>　　【索隐述赞】赵氏之系，与秦同祖。周穆平徐，乃封造父。带始事晋，夙初有土。
岸贾矫诛，韩厥立武。宝符临代，卒居伯鲁。简梦翟犬，灵歌处女。胡服虽强，建立非
所。颇p牧不用，王迁囚虏。

</span></td>
  </tr>
<tr><td align=center><a href="index.htm"><span style="font-size:12pt; color: #2895C3; letter-spacing: 1px; line-height: 25px;">返&nbsp;&nbsp;回</span></a>&nbsp;&nbsp;&nbsp;&nbsp;<a href="044.htm"><span style="font-size:12pt; color: #2895C3; letter-spacing: 1px; line-height: 25px;">下一页</span></a></td></tr>
</table>
</center></div>
<div align="center"><center>
<table border=0 width=100% cellspacing=0 cellpadding=0>

<tr>
 <td  align='center'style="font-size: 11.5pt"><hr width="85%" size="1" 
 color="#CBE2EC"><a href="http://www.my285.com/">梦远书城(<font face="华文新魏">my285.com</font>)</a></td></tr></table>
</center></div>
<div align="center">
<script src="http://www.my285.com/41tf/gdx.js"></script>
<script src="http://www.my285.com/41tf/wd.js"></script></div>


<center><script src="../../41tf/WB.js"></script></center>
<script src="../../41tf/wdp.js"></script>
<script src="../../41tf/wdt.js"></script>
<div style='display:"none"'><script src="../../41tf/tj.js"></script></div>

</body>

<!-- Mirrored from www.my285.com/shishu/shiji/043b.htm by HTTrack Website Copier/3.x [XR&CO'2007], Thu, 21 Mar 2013 05:04:19 GMT -->
</html>
