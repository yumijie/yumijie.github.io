<html>

<!-- Mirrored from www.my285.com/shishu/shiji/100.htm by HTTrack Website Copier/3.x [XR&CO'2007], Thu, 21 Mar 2013 04:00:39 GMT -->
<head>
<meta http-equiv="Content-Type" content="text/html; charset=gb2312">
<title>梦远书城_史记(集注本) </title>
<link rel="stylesheet" href="images/wyt.css">

</head>
<center><script src="http://www.my285.com/41tf/DH1.js"></script></center>
<table border="0" width="100%" cellspacing="0" cellpadding="0" background="../../41tf/bj1.gif">
<tr><td align="center">
<script src="../../41tf/DH0.js"></script></td></tr></table>
<center><script src="../../41tf/DH.js"></script></center>
<div align="center">
<script src="http://www.my285.com/41tf/dd.js"></script>
<script src="http://www.my285.com/41tf/gds.js"></script></div><body bgcolor="#f7f7e7" topmargin="2" leftmargin="0" rightmargin="0" 
bottommargin="0">

<div align="center"><img src="images/logo.gif" width="165" height="41"></div>
<div align="center"><hr color="#CBE2EC" width=85%></div>
<div align=center><table width=85%>
   <tr><td align=right style="font-size:12pt; color: #2895C3; letter-spacing: 1px; line-height: 25px;">卷一百&nbsp;&nbsp;季布栾布列传　第四十 
</span></td></tr></table></div><p>
<div align="center"><center>
<table border="0" width="85%">
  <tr>
    <td style="font-size:12pt; line-height: 150%;"><br>
<br>　　季布者，楚人也。为气任侠，①有名于楚。项籍使将兵，数窘汉王。②及项羽灭，
高祖购求布千金，敢有舍匿，罪及三族。季布匿濮阳周氏。周氏曰：“汉购将军急，
且至臣家，将军能听臣，臣敢献计；即不能，愿先自刭。”季布许之。乃髡钳季布，衣
褐衣，置广柳车中，③并与其家僮数十人，之鲁朱家所卖之。朱家心知是季布，乃买而
置之田。诫其子曰：“田事听此奴，必与同食。”
<br>
<br>　　朱家乃乘轺车④之洛阳，见汝阴侯滕公。滕公留朱家饮数日。因谓滕公曰：“季布
何大罪，而上求之急也？”滕公曰：“布数为项羽窘上，上怨之，故必欲得之。”
<br>
<br>　　朱家曰：“君视季布何如人也？”曰：“贤者也。”朱家曰：“臣各为其主用，季
布为项籍用，职耳。项氏臣可尽诛邪？今上始得天下，独以己之私怨求一人，何示天下
之不广也！且以季布之贤而汉求之急如此，此不北走胡即南走越耳。
<br>
<br>　　夫忌壮士以资敌国，此伍子胥所以鞭荆平王之墓也。君何不从容为上言邪？”
<br>
<br>　　汝阴侯滕公心知朱家大侠，意季布匿其所，乃许曰：“诺。”待闲，果言如朱家指。
上乃赦季布。当是时，诸公皆多季布能摧刚为柔，朱家亦以此名闻当世。季布召见，谢，
上拜为郎中。
<br>
<br>　　<span style="font-size:10.5pt;color:'004060'">注①集解孟康曰：“信交道曰任。”如淳曰：“相与信为任，同是非为侠。所谓
‘权行州里，力折公侯’者也。”或曰任，气力也；侠，俜也。索隐任，而禁反。侠音
协。如淳曰“相与为任，同是非为侠，权行州里，力折公侯者”，其说为近。俜音普丁
反，其义难喻。
<br>
<br>　　注②集解如淳曰：“窘，困也。”
<br>
<br>　　注③集解服虔曰：“东郡谓广辙车为‘柳’。”邓展曰：“皆棺饰也。载以丧车，
欲人不知也。”李奇曰：“大牛车也。车上覆为柳。”瓒曰：“茂陵书中有广柳车，每
县数百乘，是今运转大车是也。”索隐案：服虔p臣瓒所据，云东郡谓广辙车为广柳车，
及茂陵书称每县广柳车数百乘，则凡大车任载运者，通名广柳车，然则柳为车通名。邓
展所说“柳皆棺饰，载以丧车，欲人不知也”，事义相协，最为通允。故礼曰“设柳，
为使人勿恶也”。郑玄注周礼云“柳，聚也，诸饰所聚也”。则是丧车称柳，后人通谓
车为柳也。
<br>
<br>　　注④集解徐广曰：“马车也。”索隐案：谓轻车，一马车也。</span>
<br>
<br>　　孝惠时，为中郎将。单于尝为书?吕后，不逊，吕后大怒，召诸将议之。上将军樊
哙曰：“臣愿得十万，横行匈奴中。”诸将皆阿吕后意，曰“然”。季布曰：“樊哙
可斩也！夫高帝将兵四十余万，困于平城，今哙柰何以十万横行匈奴中，面欺！且
秦以事于胡，陈胜等起。于今创痍未瘳，哙又面谀，欲摇动天下。”是时殿上皆恐，太
后罢朝，遂不复议击匈奴事。
<br>
<br>　　季布为河东守，孝文时，人有言其贤者，孝文召，欲以为御史大夫。复有言其勇，
使酒难近。①至，留邸一月，见罢。季布因进曰：“臣无功窃宠，待罪河东。②陛下无
故召臣，此人必有以臣欺陛下者；今臣至，无所受事，罢去，此人必有以毁臣者。夫陛
下以一人之誉而召臣，一人之毁而去臣，臣恐天下有识闻之有以窥陛下也。”③上默然
X，良久曰：“河东吾股肱郡，故特召君耳。”布辞之官。
<br>
<br>　　<span style="font-size:10.5pt;color:'004060'">注①索隐使音如字。近音其靳反。因酒纵性谓之使酒，即酗酒也。
<br>
<br>　　注②索隐季布言己无功能，窃承恩宠，得待罪河东。其词典省而文也。
<br>
<br>　　注③集解韦昭曰：“窥见陛下深浅也。”</span>
<br>
<br>　　楚人曹丘生，辩士，数招权顾金钱。①事贵人赵同等，②与窦长君善。季布闻之，
寄书谏窦长君曰：“吾闻曹丘生非长者，勿与通。”及曹丘生归，欲得书请季布。③窦
长君曰：“季将军不说足下，足下无往。”固请书，遂行。使人先发书，季布果大怒，
待曹丘。曹丘至，即揖季布曰：“楚人谚曰‘得黄金百*(斤)*，不如得季布一诺’，足
下何以得此声于梁楚闲哉？且仆楚人，足下亦楚人也。仆游扬足下之名于天下，顾不重
邪？何足下距仆之深也！”季布乃大说，引入，留数月，为上客，厚送之。季布名所以
益闻者，曹丘扬之也。
<br>
<br>　　<span style="font-size:10.5pt;color:'004060'">注①集解孟康曰：“招，求也。以金钱事权贵，而求得其形势以自炫耀也。”
<br>
<br>　　文颖曰：“事权贵也。与通势，以其所有辜较，请托金钱以自顾。”索隐义如孟康、
文颖所说。辜较音姑角。正义言曹丘生依倚贵人，用权势属请，数求他人。顾钱，赏金钱也。
<br>
<br>　　注②集解徐广曰：“汉书作‘赵谈’，司马迁以其父名谈，故改之。”
<br>
<br>　　注③集解张晏曰：“欲使窦长君为介于布，请见。”</span>
<br>
<br>　　季布弟季心，①气盖关中，遇人恭谨，为任侠，方数千里，士皆争为之死。尝杀人，亡之吴，从袁丝②匿。长事袁丝，弟畜灌夫、籍福之属。尝为中司马，③中尉郅都不敢不加礼。少年多时时窃籍其名④以行。当是时，季心以勇，布以诺，着闻
关中。
<br>
<br>　　<span style="font-size:10.5pt;color:'004060'">注①集解徐广曰：“一作‘子’。”
<br>
<br>　　注②索隐盎字丝。
<br>
<br>　　注③集解如淳曰：“中尉之司马。”索隐汉书作“中尉司马”。
<br>
<br>　　注④索隐籍音子亦反。</span>
<br>
<br>　　季布母弟丁公，①为楚将。丁公为项羽逐窘高祖彭城西，短兵接，高祖急，顾丁公
曰：“两贤岂相厄哉！”于是丁公引兵而还，汉王遂解去。及项王灭，丁公谒见高祖。
高祖以丁公徇军中，曰：“丁公为项王臣不忠，使项王失天下者，乃丁公也。”遂斩丁
公，曰：“使后世为人臣者无效丁公！”
<br>
<br>　　<span style="font-size:10.5pt;color:'004060'">注①集解晋灼曰：“楚汉春秋云薛人，名固。”索隐案：谓布之舅也。</span>
<br>
<br>　　栾布者，梁人也。始梁王彭越为家人时，①尝与布游。穷困，赁佣于齐，为酒人保。
②数岁，彭越去之巨野中为盗，而布为人所略卖，为奴于燕。为其家主报仇，燕将臧荼
举以为都尉。臧荼后为燕王，以布为将。及臧荼反，汉击燕，虏布。梁王彭越闻之，乃
言上，请赎布以为梁大夫。
<br>
<br>　　<span style="font-size:10.5pt;color:'004060'">注①索隐谓居家之人，无官职也。
<br>
<br>　　注②集解汉书音义曰：“酒家作保佣也。可保信，故谓之保。”</span>
<br>
<br>　　使于齐，未还，汉召彭越，责以谋反，夷三族。已而枭彭越头于雒阳下，诏曰：“有敢收视者，辄捕之。”布从齐还，奏事彭越头下，祠而哭之。吏捕布以闻。
<br>
<br>　　上召布，骂曰：“若与彭越反邪？吾禁人勿收，若独祠而哭之，与越反明矣。趣亨
①之。”方提趣②汤，布顾曰：“愿一言而死。”上曰：“何言？”布曰：“方上之困于彭城，败荥阳、成皋闲，项王所以*(遂)*不能*[遂]*西，徒以彭王居梁地，与汉合从苦楚也。当是之时，彭王一顾，与楚则汉破，与汉而楚破。
<br>
<br>　　且垓下之会，微彭王，项氏不亡。天下已定，彭王剖符受封，亦欲传之万世。
<br>
<br>　　今陛下一征兵于梁，彭王病不行，而陛下疑以为反，反形未见，以苛小③案诛灭之，
臣恐功臣人人自危也。今彭王已死，臣生不如死，请就亨。”于是上乃释布罪，拜为都
尉。
<br>
<br>　　<span style="font-size:10.5pt;color:'004060'">注①索隐上音促，下音普盲反。谓疾令赴镬也。
<br>
<br>　　注②集解徐广曰：“一作‘走’。”索隐上音啼，下音趋。徐广云一作“走”，走
亦趣向之也。
<br>
<br>　　注③集解徐广曰：“小，一作‘峭’。”</span>
<br>
<br>　　孝文时，为燕相，至将军。布乃称曰：“穷困不能辱身下志，非人也；富贵不能快
意，非贤也。”于是尝有德者厚报之，有怨者必以法灭之。吴*(军)**[楚]*反时，以军
功封俞侯，①复为燕相。燕齐之闲皆为栾布立社，号曰栾公社。
<br>
<br>　　<span style="font-size:10.5pt;color:'004060'">注①集解徐广曰：“击齐有功也。”</span>
<br>
<br>　　景帝中五年薨。子贲嗣，为太常，牺牲不如令，国除。
<br>
<br>　　太史公曰：以项羽之气，而季布以勇显于楚，身屦*(典)*军①搴旗者数矣，可谓壮
士。然至被刑戮，为人奴而不死，何其下也！彼必自负其材，故受辱而不羞，欲有所用
其未足也，故终为汉名将。贤者诚重其死。夫婢妾贱人感慨而自杀者，②非能勇也，其
计画无复之耳。③栾布哭彭越，趣汤如归者，彼诚知所处，④不自重其死。虽往古烈士，
何以加哉！
<br>
<br>　　<span style="font-size:10.5pt;color:'004060'">注①集解徐广曰：“屦，一作‘屡’，一曰‘覆’。”S案：孟康曰“屦，履蹈之
也”。瓒曰“屡，数也”。索隐身履军。按：徐氏云一作“覆”，按下云“搴旗”，则
“覆军”为是，胜于“屡”之与“履”。
<br>
<br>　　注②集解徐广曰：“或作‘概’字，音义同。”
<br>
<br>　　注③集解徐广曰：“复，一作‘冀’。”
<br>
<br>　　注④集解如淳曰：“非死者难，处死者难。”</span>
<br>
<br>　　【索隐述赞】季布、季心，有声梁、楚。百金然诺，十万致距。出守河东，股肱是
与。栾布哭越，犯禁见虏。赴鼎非h，诚知所处。

</span></td>
  </tr>
<tr><td align=center><a href="index.htm"><span style="font-size:12pt; color: #2895C3; letter-spacing: 1px; line-height: 25px;">返&nbsp;&nbsp;回</span></a>&nbsp;&nbsp;&nbsp;&nbsp;<a href="101.htm"><span style="font-size:12pt; color: #2895C3; letter-spacing: 1px; line-height: 25px;">下一页</span></a></td></tr>
</table>
</center></div>
<div align="center"><center>
<table border=0 width=100% cellspacing=0 cellpadding=0>

<tr>
 <td  align='center'style="font-size: 11.5pt"><hr width="85%" size="1" 
 color="#CBE2EC"><a href="http://www.my285.com/">梦远书城(<font face="华文新魏">my285.com</font>)</a></td></tr></table>
</center></div>
<div align="center">
<script src="http://www.my285.com/41tf/gdx.js"></script>
<script src="http://www.my285.com/41tf/wd.js"></script></div>


<center><script src="../../41tf/WB.js"></script></center>
<script src="../../41tf/wdp.js"></script>
<script src="../../41tf/wdt.js"></script>
<div style='display:"none"'><script src="../../41tf/tj.js"></script></div>

</body>

<!-- Mirrored from www.my285.com/shishu/shiji/100.htm by HTTrack Website Copier/3.x [XR&CO'2007], Thu, 21 Mar 2013 04:00:39 GMT -->
</html>
