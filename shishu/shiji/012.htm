<html>

<!-- Mirrored from www.my285.com/shishu/shiji/012.htm by HTTrack Website Copier/3.x [XR&CO'2007], Thu, 21 Mar 2013 03:59:00 GMT -->
<head>
<meta http-equiv="Content-Type" content="text/html; charset=gb2312">
<title>梦远书城_史记(集注本) </title>
<link rel="stylesheet" href="images/wyt.css">

</head>
<center><script src="http://www.my285.com/41tf/DH1.js"></script></center>
<table border="0" width="100%" cellspacing="0" cellpadding="0" background="../../41tf/bj1.gif">
<tr><td align="center">
<script src="../../41tf/DH0.js"></script></td></tr></table>
<center><script src="../../41tf/DH.js"></script></center>
<div align="center">
<script src="http://www.my285.com/41tf/dd.js"></script>
<script src="http://www.my285.com/41tf/gds.js"></script></div><body bgcolor="#f7f7e7" topmargin="2" leftmargin="0" rightmargin="0" 
bottommargin="0">

<div align="center"><img src="images/logo.gif" width="165" height="41"></div>
<div align="center"><hr color="#CBE2EC" width=85%></div>
<div align=center><table width=85%>
   <tr><td align=right style="font-size:12pt; color: #2895C3; letter-spacing: 1px; line-height: 25px;">卷十二&nbsp;&nbsp;孝武本纪　第十二
</span></td></tr></table></div><p>
<div align="center"><center>
<table border="0" width="85%">
  <tr>
    <td style="font-size:12pt; line-height: 150%;"><br>
<br>　　孝武皇帝者，①孝景中子也。②母曰王太后。孝景四年，以皇子为胶东王。
<br>
<br>　　孝景七年，栗太子废为临江王，以胶东王为太子。孝景十六年崩，太子即位，为孝
武皇帝。③孝武皇帝初即位，尤敬鬼神之祀。
<br>
<br>　　<span style="font-size:10.5pt;color:'004060'">注①集解汉书音义曰：“讳彻。”索隐裴S云：“太史公自序云‘作今上本纪’，
又其序事皆云‘今上’，‘今天子’，今或言‘孝武皇帝’者，悉后人所定也。”
<br>
<br>　　正义谥法云：“克定祸乱曰武。”
<br>
<br>　　注②索隐按：景十三王传广川王已上皆是武帝兄，自河闲王德以至广川，凡有八人，
则武帝第九也。
<br>
<br>　　注③集解张晏曰：“武帝以景帝元年生，七岁为太子，为太子十岁而景帝崩，时年
十六矣。”</span>
<br>
<br>　　元年，汉兴已六十余岁矣，①天下V安，②荐绅③之属皆望天子封禅改正度也。而
上乡儒术，招贤良，赵绾p王臧等以文学为公卿，欲议古立明堂城南，④以朝诸侯。草
巡狩封禅改历服色事未就。会窦太后治黄老言，不好儒术，使人微得赵绾等奸利事，⑤
召案绾p臧，绾p臧自杀，⑥诸所兴为者皆废。
<br>
<br>　　<span style="font-size:10.5pt;color:'004060'">注①集解徐广曰：“六十七年，岁在辛丑。”
<br>
<br>　　注②正义V音鱼废反。
<br>
<br>　　注③索隐上音|。|，挺也。言挺笏于绅带之闲，事出礼内则。今作“荐”者，古
字假借耳。汉书作“缙绅”，臣瓒云“缙，赤白色”，非也。
<br>
<br>　　注④索隐城南，长安城南门外也。案：关中记云明堂在长安城门外，杜门之西也。
<br>
<br>　　注⑤集解徐广曰：“纤微伺察之。”
<br>
<br>　　注⑥正义汉书孝武帝二年，御史大夫赵绾坐请无奏事太皇太后，及郎中令王臧皆下
狱，自杀。应劭云：“王臧儒者，欲立明堂p辟雍，太后素好黄老术，非薄五经，因故
绝奏事太后，太后怒，故令杀。”</span>
<br>
<br>　　后六年，窦太后崩。其明年，上征文学之士公孙弘等。
<br>
<br>　　明年，上初至雍，郊见五。①后常三岁一郊。是时上求神君，②舍之上林中缟氏
观。③神君者，长陵女子，以子死悲哀，故见神于先后宛若。④宛若祠之其室，民多往
祠。
<br>
<br>　　平原君⑤往祠，其后子孙以尊显。及武帝即位，则厚礼置祠之内中，闻其言，不见
其人云。
<br>
<br>　　<span style="font-size:10.5pt;color:'004060'">注①正义音止。括地志云：“汉五帝在岐州雍县南。孟康云者神灵之所止。”
案：五者~p密p吴阳p北。先是文公作~，祭白帝；秦宣公作密，祭
青帝；秦灵公作吴阳上p下，祭赤帝p黄帝；汉高祖作北，祭黑帝：是五也。
<br>
<br>　　注②正义汉武帝故事云：“起柏梁台以处神君，长陵女子也。先是嫁为人妻，生一
男，数岁死，女子悼痛之，岁中亦死，而灵，宛若祠之，遂闻言宛若为生，民人多往请
福，说家人小事有验。平原君亦事之，至后子孙尊贵。及上即位，太后延于宫中祭之，
闻其言，不见其人。至是神君求出局，营柏梁台舍之。初，霍去病微时，自祷神君，及
见其形，自修饰，欲与去病交接，去病不肯，谓神君曰：‘吾以神君精e，故斋戒祈福，
今欲淫，此非也。’自绝不复往。神君X之，乃去也。”
<br>
<br>　　注③集解徐广曰：“缟音蹄。”索隐徐广音蹄，邹诞音斯，又音蹄，观名也。
<br>
<br>　　注④集解孟康曰：“产乳而死。兄弟妻相谓‘先后’。宛若，字。”索隐先后，邹
诞音二字并去声，即今妯娌也。孟康以兄弟妻相谓也。韦昭云先谓姒，后谓娣也。宛音
冤。
<br>
<br>　　注⑤集解徐广曰：“武帝外祖母也。”S案：蔡邕曰“异姓妇人以恩泽封者曰君，
仪比长公主”。索隐案：徐云武帝外祖母，则是臧儿也。</span>
<br>
<br>　　是时而李少君亦以祠pp①谷道p②却老方见上，上尊之。少君者，故深泽侯③入
以主方。④匿其年及所生长，常自谓七十，能使物，却老。⑤其游以方诸侯。无妻子。
人闻其能使物及不死，更馈遗之，常余金钱帛衣食。人皆以为不治产业而饶给，又不知
其何所人，愈信，争事之。少君资好方，善为巧发奇中。⑥尝从武安侯⑦饮，坐中有年
九十余老人，少君乃言与其大父游射处，老人为儿时从其大父行，识其处，一坐尽惊。
少君见上，上有故铜器，问少君。少君曰：“此器齐桓公十年陈于柏寝。”⑧已而案其
刻，果齐桓公器。一宫尽骇，以少君为神，数百岁人也。
<br>
<br>　　<span style="font-size:10.5pt;color:'004060'">注①索隐如淳云：“祠p可以致福。”案：礼p者，老妇之祭，盛于盆，尊于瓶。
说文周礼以p祠祝融。淮南子炎帝作火官，死为p神。司马彪注庄子云髻，p神也，如
美女，衣赤。李弘范音诘也。
<br>
<br>　　注②集解李奇曰：“食谷道引。或曰辟谷不食之道。”
<br>
<br>　　注③集解徐广曰：“姓赵，景帝时绝封。”
<br>
<br>　　注④集解徐广曰：“进纳于天子而主方。一云侯人主方。”S案：如淳曰“侯家人
主方药者也”。
<br>
<br>　　注⑤集解如淳曰：“物，鬼物也。”瓒曰：“物，药物也。”
<br>
<br>　　注⑥集解如淳曰：“时时发言有所中也。”
<br>
<br>　　注⑦索隐服虔云：“田`也。”韦昭云：“武安属魏郡也。”
<br>
<br>　　注⑧集解服虔曰：“地名，有台也。”瓒曰：“晏子书柏寝，台名也。”正义括地
志云：“柏寝台在青州千乘县东北二十一里。韩子云景公与晏子游于少海，登柏寝之台
而望其国。公曰：‘美哉堂乎，后代孰将有此？’晏子云：其‘田氏乎？’公曰：‘寡
人有国而田氏家，奈何？’对曰：‘夺之，则近贤远不肖，治其烦乱，轻其刑罚，振穷
乏，恤孤寡，行恩惠，崇节俭，虽十田氏其如堂何！’即此也。”</span>
<br>
<br>　　少君言于上曰：“祠p则致物，致物而丹沙可化为黄金，黄金成以为饮食器则益寿，
益寿而海中蓬莱M者可见，见之以封禅则不死，黄帝是也。臣尝游海上，见安期生，①
食臣枣，大如瓜。安期生M者，通蓬莱中，合则见人，不合则隐。”于是天子始亲祠p，
而遣方士入海求蓬莱安期生之属，而事化丹沙诸药齐为黄金②矣。
<br>
<br>　　<span style="font-size:10.5pt;color:'004060'">注①索隐服虔曰：“古之真人。”案：列仙传云安期生，琅邪人，卖药东海边，时
人皆言千岁也。正义列仙传云：“安期生，琅邪阜乡亭人也。卖药海边。秦始皇请语三
夜，赐金数千万，出，于阜乡亭，皆置去，留书，以赤玉舄一量为报，曰‘后千岁求我
于蓬莱山下’。”
<br>
<br>　　注②索隐齐音剂。</span>
<br>
<br>　　居久之，李少君病死。①天子以为化去不死也，而使黄锤②史宽舒③受其方。求蓬
莱安期生莫能得，而海上燕齐怪迂之方士多相效，更言神事矣。
<br>
<br>　　<span style="font-size:10.5pt;color:'004060'">注①正义汉书起居云：“李少君将去，武帝梦与共登嵩高山，半道，有使乘龙时从
云中云‘太一请少君’，帝谓左右‘将舍我去矣’。数月而少君病死。又发棺看，唯衣
冠在也。”
<br>
<br>　　注②集解韦昭曰：“人姓名。”正义音直伪反。
<br>
<br>　　注③集解汉书音义曰：“二人皆方士。”正义姓史，名宽舒。</span>
<br>
<br>　　亳人薄诱忌①奏祠泰一方，曰：“天神贵者泰一，②泰一佐曰五帝。③古者天子以
春秋祭泰一东南郊，用太牢具，七日，④为坛开八通之鬼道。”于是天子令太祝立其祠
长安东南郊，常奉祠如忌方。其后人有上书，言“古者天子三年一用太牢具祠神三一：
天一，地一，泰一”。天子许之，令太祝领祠之忌泰一坛上，如其方。后人复有上书，
言“古者天子常以春秋解祠，祠黄帝用一枭破镜；⑤冥羊⑥用羊；祠马行⑦用一青牡马；
泰一p皋山山君p地长⑧用牛；武夷君⑨用干鱼；阴阳使者⑩以一牛”。令祠官领之如
其方，而祠于忌泰一坛旁。
<br>
<br>　　<span style="font-size:10.5pt;color:'004060'">注①集解徐广曰：“一云亳人谬忌也。”索隐亳，山阳县名。姓谬，名忌，居亳，
故下称薄忌。此文则衍“薄”字，而“谬”又误作“诱”矣。
<br>
<br>　　注②索隐天神贵者太一。案：乐汁微图云“紫微宫北极天一太一”。宋均以为天一
p太一，北极之别名。春秋纬“紫宫，天皇曜魄宝之所理也”。
<br>
<br>　　注③索隐其佐曰五帝。河图云苍帝神名灵威仰之属也。正义五帝，五天帝也。
<br>
<br>　　国语云“苍帝灵威仰，赤帝赤吓，白帝白招矩，黑帝K光纪，黄帝含枢纽”。
<br>
<br>　　尚书帝命验云“苍帝名灵威仰，赤帝名文祖，黄帝名神斗，白帝名显纪，黑帝名玄
矩”。佐者，谓配祭也。
<br>
<br>　　注④集解徐广曰：“一云日一太牢具，十日。”
<br>
<br>　　注⑤集解孟康曰：“枭，鸟名，食母。破镜，兽名，食父。黄帝欲绝其类，使百物
祠皆用之。破镜如而虎眼。或云直用破镜。”如淳曰：“汉使东郡送枭，五月五日为
枭羹以赐百官。以恶鸟，故食之。”
<br>
<br>　　注⑥集解服虔曰：“神名也。”
<br>
<br>　　注⑦正义神名也。
<br>
<br>　　注⑧正义丁丈反。三并神名。
<br>
<br>　　注⑨正义神名。
<br>
<br>　　注⑩集解汉书音义曰：“阴阳之神也。”</span>
<br>
<br>　　其后，天子苑有白鹿，以其皮为币，①以发瑞应，造白金焉。②
<br>
<br>　　<span style="font-size:10.5pt;color:'004060'">注①索隐案：食货志皮币以白鹿皮方尺，缘以缋，以荐璧，得以黄金一斤代之。又
汉律皮币率鹿皮方尺，直黄金一斤。
<br>
<br>　　注②索隐案：食货志白金三品，各有差也。正义白金三品，武帝所铸也。如淳曰：
“杂铸银锡为白金也。”平准书云：“造银锡为白金。以为天用莫如龙，地用莫如马，
人用莫如龟，故曰白金三品。其一曰重八两，圆之，其文龙，名曰白选，直三千；二曰
重差小，方之，其文马，直五百；三曰复小，隋之，其文龟，直三百。”钱谱云：“白
金第一，其形圆如钱，肉好圆，文为一龙。白银第二，其形方小长，肉好亦小长，好上
下文为二马。白银第三，其形似龟，肉好小，是文为龟甲也。”</span>
<br>
<br>　　其明年，郊雍，获一角兽，若然。①有司曰：“陛下肃祗郊祀，上帝报享，锡一
角兽，盖麟云。”②于是以荐五，加一牛以燎。③赐诸侯白金，以风符应合于天地。
④
<br>
<br>　　<span style="font-size:10.5pt;color:'004060'">注①集解韦昭曰：“楚人谓麋为。”索隐音步交反。韦昭曰“体若□而一角，
春秋所谓‘有□而角’是也。楚人谓麋为”。又周书王会云者若鹿。尔雅云麋，大
鹿也，牛尾一角。郭璞云汉武获一角兽若，谓之麟是也。
<br>
<br>　　注②正义汉书终军传云“从上雍，获白麟”。一角戴肉，设武备而不为害，所以为
仁。
<br>
<br>　　注③正义力召反，焚也。
<br>
<br>　　注④集解晋灼曰：“符瑞也。”瓒曰：“风示诸侯以此符瑞之应。”</span>
<br>
<br>　　于是济北王以为天子且封禅，乃上书献泰山及其旁邑。天子受之，更以他县偿之。
常山王有@，迁，天子封其弟于真定，以续先王祀，而以常山为郡。然后五岳皆在天子
之郡。
<br>
<br>　　其明年，齐人少翁①以鬼神方见上。上有所幸王夫人，②夫人卒，少翁以方术盖夜
致王夫人及p鬼之貌云，天子自帷中望见焉。于是乃拜少翁为文成将军，赏赐甚多，以
客礼礼之。文成言曰：“上即欲与神通，宫室被服不象神，神物不至。”乃作画云气车，
及各以胜日③驾车辟恶鬼。又作甘泉宫，中为台室，画天p地p泰一诸神，而置祭具以
致天神。居岁余，其方益衰，神不至。
<br>
<br>　　乃为帛书以饭牛，④详弗知也，言此牛腹中有奇。杀而视之，得书，书言其怪，天
子疑之。有识其手书，问之人，果*(为)**[伪]*书。于是诛文成将军⑤而隐之。
<br>
<br>　　<span style="font-size:10.5pt;color:'004060'">注①正义汉武故事云少翁年二百岁，色如童子。
<br>
<br>　　注②集解徐广曰：“齐怀王闳之母也。”S案：桓谭新论云武帝有所爱幸姬王夫人，
窈窕好容，质性重。正义汉书作“李夫人”。
<br>
<br>　　注③集解汉书音义曰：“如火胜金，用丙与丁日，不用庚辛。”
<br>
<br>　　注④正义饭，房晚反。书绢帛上为怪言语，以饲牛。
<br>
<br>　　注⑤正义汉武故事云：“文成诛月余，有使者藉货关东还，逢之于漕亭，还见言之，
上乃疑，发其棺，无所见，唯有竹筒一枚，捕验闲无踪迹也。”</span>
<br>
<br>　　其后则又作嗔憨p①铜柱p承露M人掌②之属矣。
<br>
<br>　　<span style="font-size:10.5pt;color:'004060'">注①索隐服虔云：“用梁百头。”按：今字皆作“唷薄Ｈ辅故事云“台高二十丈，
用香辔殿，香闻十里”。
<br>
<br>　　注②集解苏林曰：“仙人以手掌擎盘承甘露也。”索隐三辅故事曰“建章宫承露盘
高三十丈，大七围，以铜为之。上有仙人掌承露，和玉屑饮之”。故张衡赋曰“立修茎
之仙掌，承云表之清露”是也。</span>
<br>
<br>　　文成死明年，天子病鼎湖①甚，巫医无所不致，*(至)*不愈。游水发根②乃言曰：
“上郡有巫，病而鬼下之。”上召置祠之甘泉。及病，使人问神君。③神君言曰：“天
子毋忧病。病少愈，强与我会甘泉。”于是病愈，遂幸甘泉，病良已。④大赦天下，置
寿宫神君。⑤神君最贵者*(大夫)**[太一]*，其佐曰大禁p司命之属，皆从之。非可得
见，闻其音，与人言等。时去时来，来则风肃然也。居室帷中。时昼言，然常以夜。天
子祓，然后入。⑥因巫为主人，关饮食。所欲者言行下。⑦又置寿宫p北宫，⑧张羽旗，
设供具，以礼神君。
<br>
<br>　　神君所言，上使人受书其言，命之曰“画法”。⑨其所语，世俗之所知也，毋绝殊
者，而天子独喜。其事秘，世莫知也。
<br>
<br>　　<span style="font-size:10.5pt;color:'004060'">注①集解晋灼曰：“在湖县。”韦昭曰：“地名，近宜春。”索隐案：鼎湖，县名，
属京兆，后属弘农。昔黄帝采首阳山铜铸鼎于湖，曰鼎湖，□今之湖城县也。韦昭*(云)
*以为近宜春，亦甚疏也。
<br>
<br>　　注②集解服虔曰：“游水，县名。发根，人名姓。”晋灼曰：“地理志游水，水名，
在临淮淮浦也。”索隐颜师古以游水姓，发根名。盖或因水为姓。服虔亦曰发根，人姓
字。或曰发树根者也。
<br>
<br>　　注③集解韦昭曰：“即病巫之神。”
<br>
<br>　　注④集解孟康曰：“良已，善已，谓愈也。”
<br>
<br>　　注⑤集解服虔曰：“立此便宫也。”瓒曰：“宫，奉神之宫也。楚辞曰‘蹇将澹兮
寿宫’。”
<br>
<br>　　注⑥集解汉书音义曰：“崇e，自祓除然后入。”
<br>
<br>　　注⑦集解李奇曰：“神所欲言，上辄为下之。”
<br>
<br>　　注⑧正义括地志云：“寿宫p北宫皆在雍州长安县西北三十里长安故城中。汉书云
武帝寿宫以处神君。”
<br>
<br>　　注⑨集解汉书音义曰：“或云策画之法也。”正义画音获。案：画一之法。</span>
<br>
<br>　　其后三年，有司言元宜以天瑞命，不宜以一二数。①一元曰建元，二元以长星曰元
光，三元以郊得一角兽曰元狩云。②
<br>
<br>　　<span style="font-size:10.5pt;color:'004060'">注①集解苏林曰：“得黄龙凤皇诸瑞，以名年。”正义孝景以前即位，以一二数年
至其终。武帝即位，初有年号，改元以建元为始。
<br>
<br>　　注②集解徐广曰：“案诸纪元光后有元朔，元朔后得元狩。”</span>
<br>
<br>　　其明年冬，天子郊雍，议曰：“今上帝朕亲郊，而后土毋祀，则礼不答也。”有司
与太史公p①祠官宽舒等议：“天地牲角茧栗。今陛下亲祀后土，后土宜于泽中圜丘为
五坛，坛一黄犊太牢具，已祠尽瘗，而从祠衣上黄。”于是天子遂东，始立后土祠汾阴
上，②如宽舒等议。上亲望拜，如上帝礼。礼毕，天子遂至荥阳而还。过雒阳，下诏
曰：“三代邈绝，远矣难存。其以三十里地封周后为周子南君，以奉先王祀焉。”是岁，
天子始巡郡县，侵寻于泰山矣。③
<br>
<br>　　<span style="font-size:10.5pt;color:'004060'">注①集解韦昭曰：“说者以谈为太史公，失之矣。史记称迁为太史公者，是外孙杨
恽所称。”索隐韦昭云谈，司马迁之父也，说者以谈为太史公，失之矣。
<br>
<br>　　史记多称太史公，迁外孙杨恽称之也。姚察按：迁传亦以谈为太史公，非恽所加。
又按：虞喜志林云“古者主天官皆上公，自周至汉，其职转卑，然朝会坐位犹居公上，
尊天之道，其官属仍以旧名，尊而称公，公名当起于此”。故如淳云“太史公位在丞相
上，天下郡国计书先上太史公，副上丞相”，其义是也。而桓谭新论以为太史公造书，
书成示东方朔，朔为平定，因署其下。太史公者，皆朔所加之者也。
<br>
<br>　　注②集解徐广曰：“元鼎四年时也。”S案：苏林曰“音谁”。如淳曰“河之东
岸特堆堀，长四五里，广二里余，高十余丈，汾阴县在之上，后土祠在县西。汾在
之北，西流与河合也”。索隐，丘。音谁。汉旧仪作“葵丘”者盖河东人呼“谁”与
“葵”同故耳。
<br>
<br>　　注③集解晋灼曰：“遂往之意也。”索隐侵寻即侵淫也。故晋灼云“遂往之意也”。
小颜云“浸淫渐染之义”。盖寻淫声相近，假借用耳。师古叔父游秦亦解汉书，故称师
古为“小颜”也。</span>
<br>
<br>　　其春，乐成侯①上书言栾大。栾大，胶东宫人，②故尝与文成将军同师，已而为胶
东王尚方。而乐成侯姊为康王后，③毋子。康王死，他姬子立为王。
<br>
<br>　　而康后有淫行，与王不相中*(得)*，相危以法。康后闻文成已死，而欲自媚于上，
乃遣栾大因乐成侯求见言方。天子既诛文成，后悔恨其早死，惜其方不尽，及见栾大，
大悦。大为人长美，言多方略，而敢为大言，处之不疑。大言曰：“臣尝往来海中，见
安期p羡门④之属。顾以为臣贱，不信臣。又以为康王诸侯耳，不足予方。臣数言康王，
康王又不用臣。臣之师曰：‘黄金可成，而河决可塞，不死之药可得，M人可致也。’
臣恐效文成，则方士皆掩口，恶敢言方哉！”
<br>
<br>　　上曰：“文成食马肝死耳。子诚能修其方，我何爱乎！”大曰：“臣师非有求人，
人者求之。陛下必欲致之，则贵其使者，令有亲属，以客礼待之，勿卑，使各佩其信印，
乃可使通言于神人。神人尚肯邪不邪。致尊其使，然后可致也。”
<br>
<br>　　于是上使先验小方，斗旗，⑤旗自相触击。
<br>
<br>　　<span style="font-size:10.5pt;color:'004060'">注①集解徐广曰：“姓丁，名义。后与栾大俱诛也。”索隐韦昭云：“河闲县。”
<br>
<br>　　按：郊祀志乐成侯登，而徐广据表姓丁名义，未详。
<br>
<br>　　注②集解服虔曰：“王家人。”
<br>
<br>　　注③集解孟康曰：“胶东王后也。”
<br>
<br>　　注④索隐韦昭云：“仙人。”应劭云：“名子乔。”
<br>
<br>　　注⑤正义音其。文本或作“馈薄Ｋ滴脑疲骸溃博酪病！备哂兆⒒茨献釉疲骸叭〖ρ与针磨捣之，以和磁石，用涂头曝干之，置局上，即相拒不止也。”</span>
<br>
<br>　　是时上方忧河决，而黄金不就，①乃拜大为五利将军。居月余，得四金印，佩天士
将军p地土将军p大通将军p天道将军印。制诏御史：“昔禹疏九江，决四渎。闲者河
溢皋陆，堤繇不息。②朕临天下二十有八年，天若遗朕士而大通焉。③干称‘蜚龙’，
‘鸿渐于般’，④意庶几与焉。其以二千户封地士将军大为乐通侯。”⑤赐列侯甲第，
⑥僮千人。乘舆斥车马⑦帷帐器物以充其家。又以]长公主妻之，⑧赍金万斤，更名其
邑曰当利公主。⑨天子亲如五利之第。使者存问所给，连属于道。自大主⑩将相以下，
皆置酒其家，献遗之。于是天子又刻玉印曰“天道将军”，使使衣羽衣，夜立白茅上，
五利将军亦衣羽衣，立白茅上受印，以示弗臣也。而佩“天道”者，且为天子道天神也。
于是五利常夜祠其家，欲以下神。神未至而百鬼集矣，然颇能使之。
<br>
<br>　　其后治装行，东入海，求其师云。大见数月，佩六印，贵振天下，而海上燕齐之闲，
莫不~挞隙自言有禁方，能神M矣。
<br>
<br>　　<span style="font-size:10.5pt;color:'004060'">注①正义炼丹砂铅锡为黄金不就。
<br>
<br>　　注②正义颜师古云：“皋，水旁地也。广平曰陆。言水大泛溢，自皋及陆，而筑作
堤，缫凵醵啵不暇休息。”
<br>
<br>　　注③集解韦昭曰：“言栾大能通天意，故封乐通。”索隐韦昭云：“言大能通天意，
故封之乐通。”乐通在临淮高平县也。
<br>
<br>　　注④集解S案：汉书音义曰“般，水涯堆也。渐，进也”。武帝云得栾大如鸿进于
般，一举千里，得道若飞龙在天。
<br>
<br>　　注⑤集解韦昭曰：“乐通，临淮高平也。”
<br>
<br>　　注⑥集解汉书音义曰：“有甲乙第次，故曰第。”
<br>
<br>　　注⑦集解汉书音义曰：“或云斥不用也。”韦昭曰：“尝在服御。”索隐孟康云
“斥不用之车马”是也。
<br>
<br>　　注⑧集解孟康曰：“]太子妹。”如淳曰：“]太子姊也。”蔡邕曰：“帝女曰公
主，仪比诸侯。姊妹曰长公主，仪比诸侯王。”S案：此帝女也，而云长公主，未详。
<br>
<br>　　注⑨集解地理志云东莱有当利县。
<br>
<br>　　注⑩集解徐广曰：“武帝姑也。”S案：韦昭曰“窦太后之女也。”
<br>
<br>　　注⑾集解服虔曰：“满手曰~。”瓒曰：“~，执持也。”</span>
<br>
<br>　　其夏六月中，汾阴巫锦①为民祠魏后土营旁，②见地如钩状，掊视③得鼎。鼎大
异于鼎，文镂毋款识，④怪之，言吏。吏告河东太守胜，胜以闻。天子使使验问巫锦
得鼎无奸诈，乃以礼祠，迎鼎至甘泉，从行，上荐之。⑤至中山，⑥晏温，⑦有黄云盖
焉。有过，上自射之，因以祭云。⑧至长安，公卿大夫皆议请尊宝鼎。天子曰：“闲
者河溢，岁数不登，故巡祭后土，祈为百姓育谷。今年丰庑未有报，鼎曷为出哉？”有
司皆曰：“闻昔大帝兴神鼎一，⑨一者一统，天地万物所系终也。黄帝作宝鼎三，象天
地人也。禹收九牧之金，铸九鼎，皆尝l烹⑩上帝鬼神。⑾遭圣则兴，⑿迁于夏商。周
德衰，宋之社亡，⒀鼎乃沦伏而不见。颂云‘自堂徂基，⒁自羊徂牛；⒂鼐鼎及，
⒃不虞不骜，⒄胡考之休’。今鼎至甘泉，光润龙变，承休无疆。合兹中山，有黄
白云降⒅盖，若兽为符，⒆路弓乘矢，⒇集获坛下，报祠大飨。(21)惟受命而帝
者心知其意(22)而合德焉。鼎宜见于祖祢，藏于帝廷，以合明应。”制曰：“可。”
<br>
<br>　　<span style="font-size:10.5pt;color:'004060'">注①集解应劭曰：“锦，巫名。”
<br>
<br>　　注②集解应劭曰：“魏，故魏国也。，若丘之类。”
<br>
<br>　　注③索隐说文：“掊，抱也。”音步沟切。
<br>
<br>　　注④集解韦昭曰：“款，刻也。”索隐韦昭云：“款，刻也。”按：识犹表识也。
<br>
<br>　　注⑤集解如淳曰：“以鼎从行，上至甘泉，将荐之于天也。”
<br>
<br>　　注⑥集解徐广曰：“河渠书凿泾水自中山西。”索隐此山在冯翊谷口县西，近九
山，土人呼为中山。河渠书韩使水工郑国说秦凿泾水自中山西，即此山。
<br>
<br>　　注⑦集解如淳曰：“三辅谓日出清济为晏。晏而温也。”索隐如淳云：“三辅俗谓
日出清济为晏。晏而温，故曰晏温。”许慎注淮南子云：“晏，无云也。”
<br>
<br>　　注⑧集解徐广曰：“上言从行荐之，或曰祭鼎*(乎)**[也]*。”
<br>
<br>　　注⑨索隐颜师古以大帝即太昊伏牺氏，以在黄帝之前故也。
<br>
<br>　　注⑩集解徐广曰：“烹，煮也。l音觞。皆尝以烹牲牢而祭祀也。”索隐言鼎烹牲
而飨尝也。“l”字又作“觞”字，音殇。汉书郊祀志云鼎空足曰鬲，以象三德。鬲音
历。谓足中不实者名之也。
<br>
<br>　　注⑾集解服虔曰：“以祭祀上帝。或曰尝烹酌也。”
<br>
<br>　　注⑿正义遭，逢也。鼎虽沦泗水，逢圣兴起，故出汾阴，西至甘泉也。
<br>
<br>　　注⒀正义社主民也。社以石为之。宋社即亳社也。周武王伐纣，乃立亳社，以为监
戒，覆上栈下，不使通天地阴阳之气。周礼衰，国将危亡，故宋之社为亡殷复也。
<br>
<br>　　注⒁正义此以下至“胡考之休”是周颂丝衣之诗。自堂，从内往外。基，门内塾也。
郑玄云：“门侧之堂谓之塾。绎礼轻，使士升堂，视壶濯及笾豆之属，降往于塾。牲自
羊徂牛，告充已，乃举鼎告e，礼之次也。”
<br>
<br>　　注⒂正义自堂往塾，先视羊，后及牛也。毛苌云：“先小后大也。”
<br>
<br>　　注⒃集解韦昭曰：“尔雅曰鼎绝大谓之鼐，圜奄上谓之。”
<br>
<br>　　注⒄索隐毛传云：“虞，哗也。”姚氏案：何承天云“虞”当为“吴”，音洪霸反。
又说文以“吴，一曰大言也”。此作“虞”者，与吴声相近，故假借也。或者本文借此“虞”为欢娱字故也。
<br>
<br>　　注⒅集解韦昭曰：“与中山所见黄云之气合也。”
<br>
<br>　　注⒆集解服虔曰：“云若兽，在车盖也。”晋灼曰：“盖，辞也。或云符谓瑞应也。”
<br>
<br>　　注⒇集解韦昭曰：“路，大也。四矢为乘。”
<br>
<br>　　注(21)集解徐广曰：“一云大报享祠也。”
<br>
<br>　　注(22)集解服虔曰：“高祖受命知之也。宜见鼎于其庙。”</span>
<br>
<br>　　入海求蓬莱者，①言蓬莱不远，而不能至者，殆不见其气。上乃遣望气佐侯其气云。
<br>
<br>　　<span style="font-size:10.5pt;color:'004060'">注①正义蓬莱p方丈p瀛州，勃海中三神山也。</span>
<br>
<br>　　其秋，上幸雍，①且郊。或曰“五帝，泰一之佐也。宜立泰一而上亲郊之”。
<br>
<br>　　上疑未定。齐人公孙卿曰：“今年得宝鼎，其冬辛巳朔旦冬至，与黄帝时等。”
<br>
<br>　　卿有札书曰：“黄帝得宝鼎宛*(侯)**[朐]*，问于鬼臾区。②区对曰：‘*(黄)*帝
得宝鼎神k，是岁己酉朔旦冬至，得天之纪，终而复始。’于是黄帝迎日推k，后率二
十岁③得朔旦冬至，凡二十推，三百八十年。黄帝M登于天。”
<br>
<br>　　卿因所忠欲奏之。所忠视其书不经，疑其妄书，谢曰：“宝鼎事已决矣，尚何以为！”
卿因嬖人奏之。上大说，召问卿。对曰：“受此书申功，④申功已死。”
<br>
<br>　　上曰：“申功何人也？”卿曰：“申功，齐人也。与安期生通，受黄帝言，无书，
独有此鼎书。曰‘汉兴复当黄帝之时。汉之圣者在高祖之孙且曾孙也。宝鼎出而与神通，
封禅。封禅七十二王，⑤唯黄帝得上泰山封’。申功曰：‘汉主亦当上封，上封则能M
登天矣。黄帝时万诸侯，而神灵之封居七千。⑥天下名山八，而三在蛮夷，五在中国。
中国华山p首山p太室p泰山p东莱，此五山黄帝之所常游，与神会。黄帝且战且学M。
患百姓非其道，乃断斩非鬼神者。百余岁然后得与神通。黄帝郊雍上帝，宿三月。鬼臾
区号大鸿，死葬雍，故鸿是也。⑦其后于黄帝接万灵明廷。明廷者，甘泉也。所谓寒
⑧门者，谷口也。⑨黄帝首山铜，铸鼎荆山下。⑩鼎既成，有龙垂胡芒舷掠黄帝。
黄帝上骑，k臣后宫从上龙七十余人，乃上去。余小臣不得上，乃悉持龙茫龙冒危
堕⑿黄帝之弓。百姓仰望黄帝既上天，乃抱其弓与龙胡煤拧＂压屎笫酪蛎其处曰鼎湖，
⒁其弓曰乌号。’”于是天子曰：“嗟乎！吾诚得如黄帝，吾视去妻子如脱缢耳。”乃
拜卿为郎，东使候神于太室。
<br>
<br>　　<span style="font-size:10.5pt;color:'004060'">注①索隐上雍，以雍地形高，故云上。
<br>
<br>　　注②集解汉书音义曰：“区，黄帝时人。”索隐郑氏云：“黄帝佐也。”李奇曰：
“黄帝时诸侯。本作‘申区’者，非；艺文志作‘鬼容区’者也。”
<br>
<br>　　注③正义率音律，又音类，又所律反，三音并通。后皆放此也。
<br>
<br>　　注④集解封禅书“功”字作“公”。
<br>
<br>　　注⑤正义河图云：“王者封太山，禅梁父，易姓登崇，有七十二君也。”
<br>
<br>　　注⑥集解应劭曰：“黄帝时诸侯会封禅者七千人。”李奇曰：“说仙道得封者七千
国。”张晏曰：“神灵之封谓山川之守。”
<br>
<br>　　注⑦集解苏林曰：“今雍有鸿。”
<br>
<br>　　注⑧集解徐广曰：“一作‘塞’。”
<br>
<br>　　注⑨集解汉书音义曰：“黄帝仙于塞门也。”索隐服虔云：“黄帝所仙之处也。”
<br>
<br>　　小颜云：“谷，中山之谷口，汉时为县，今呼为冶谷，去甘泉八十里。盛夏凛然，
故曰寒门谷口也。”
<br>
<br>　　注⑩集解晋灼曰：“地理志首山属河东蒲阪，荆山在冯翊怀德县。”
<br>
<br>　　注⑾索隐颜师古云：“胡谓项下垂肉也；茫其毛也。故童谣曰‘何当为君鼓龙胡’
是也。”
<br>
<br>　　注⑿正义徒果反。
<br>
<br>　　注⒀正义户高反，下同。
<br>
<br>　　注⒁正义括地志云：“湖水原出虢州湖城县南三十五里夸父山，北流入河，即鼎湖
也。”</span>
<br>
<br>　　上遂郊雍，至陇西，西登空桐，①幸甘泉。令祠官宽舒等具泰一祠坛，坛放薄忌泰
一坛，坛三垓。②五帝坛环居其下，各如其方，黄帝西南，除八通鬼道。③泰一所用，
如雍一物，而加醴枣脯之属，杀一牦牛以为俎豆牢具。
<br>
<br>　　而五帝独有俎豆④醴进。⑤其下四方地，为U食⑥k神从者及北斗云。
<br>
<br>　　已祠，胙余皆燎之。其牛色白，鹿居其中，彘在鹿中，水而洎之。⑦祭日以牛，祭
月以羊彘特。⑧泰一祝宰则衣紫及绣。五帝各如其色，日赤，月白。
<br>
<br>　　<span style="font-size:10.5pt;color:'004060'">注①正义空桐山在原州平高县西一百里。
<br>
<br>　　注②集解徐广曰：“垓，次也。”S案：李奇曰“垓，重也。三重坛也”。索隐垓，
重也。言为三重坛也。邹氏云一作“阶”，言坛阶三重。
<br>
<br>　　注③集解服虔曰：“坤位在未，黄帝从土位。”
<br>
<br>　　注④集解韦昭曰：“无牦牛醴之属。”
<br>
<br>　　注⑤索隐音进。汉书作“进”。颜师古云：“具俎豆酒醴而进之。一曰进谓杂物之
具，所以加礼也。”
<br>
<br>　　注⑥索隐U音竹芮反。谓联续而祭之。汉志作“J”，古字通。说文云：“U，祭
酹。”正义刘伯庄云：“谓绕坛设诸神祭座相连缀也。”
<br>
<br>　　注⑦集解徐广曰：“洎音居器反，肉汁也。”S案：晋灼曰“此说合牲物燎之也。”
正义刘伯庄云：“以大羹和祭食燎之。”案：以鹿内牛中，以彘内鹿中。水，玄酒也。
<br>
<br>　　注⑧索隐特，一牲也。言若牛若羊若彘，止一特也。</span>
<br>
<br>　　十一月辛已朔旦冬至，昧爽，天子始郊拜泰一。朝朝日，夕夕月，①则揖；而见泰一如雍礼。其赞飨曰：“天始以宝鼎神k授皇帝，朔而又朔，终而复始，皇帝敬拜见焉。”而衣上黄。其祠列火满坛，坛旁烹炊具。有司云“祠上有光焉”。公卿
言“皇帝始郊见泰一云阳，②有司奉u玉③嘉牲荐飨。④是夜有美光，及昼，黄气上属
天。”太史公p祠官宽舒等曰：“神灵之休，佑福兆祥，宜因此地光域⑤立泰坛以明
应。令太祝领，*(祀)**[秋]*及腊闲祠。三岁天子一郊见。”
<br>
<br>　　<span style="font-size:10.5pt;color:'004060'">注①集解应劭曰：“天子春朝日，秋夕月，拜日东门之外，朝日以朝，夕月以夕。”
瓒曰：“汉仪郊泰一，皇帝平旦出竹宫，东向揖日，其夕西向揖月。便用郊日，不用
春秋也。”
<br>
<br>　　注②正义括地志云：“汉云阳宫在雍州云阳县北八十一里。有通天台，即黄帝以来
祭天圜丘之处。武帝以五月避暑，八月乃还也。”
<br>
<br>　　注③集解孟康曰：“璧大六寸谓之u。”索隐音宣，璧大六寸也。
<br>
<br>　　注④正义汉旧仪云：“祭天养牛五岁至二千斤。”
<br>
<br>　　注⑤集解徐广曰：“地，一作‘夜’。”</span>
<br>
<br>　　其秋，为伐南越，告祷泰一，以牡①荆画幡②日月北斗登龙，以象天一三星，为泰
一锋，③名曰“灵旗”。④为兵祷，⑤则太史奉以指所伐国。⑥而五利将军使不敢入海，
之泰山祠。上使人微随验，实无所见。五利妄言见其师，其方尽，多不雠。上乃诛五利。⑦
<br>
<br>　　<span style="font-size:10.5pt;color:'004060'">注①集解徐广曰：“一作‘牝’。”
<br>
<br>　　注②集解如淳曰：“荆之无子者，皆以e齐之道也。”晋灼曰：“牡荆，节闲不相
当者。”韦昭曰：“以牡荆为柄者也。”
<br>
<br>　　注③集解徐广曰：“天官书曰天极星明者，泰一常居也。斗口三星曰天一。”
<br>
<br>　　S案：晋灼曰“画一星在后，三星在前为太一锋也”。
<br>
<br>　　注④正义李奇云：“画旗树泰一坛上。名灵旗，画日月北斗登龙等。”
<br>
<br>　　注⑤正义为，于伪反。
<br>
<br>　　注⑥正义韦昭云：“牡，刚也。荆，强。”按：用牡荆指伐国，取其刚为称，故画
此旗指之。
<br>
<br>　　注⑦正义汉武故事云：“东方朔言栾大无状，上发怒，乃斩之。”</span>
<br>
<br>　　其冬，公孙卿候神河南，见M人迹缑氏城上，有物若雉，往来城上。天子亲幸缑氏
城视迹。问卿：“得毋效文成、五利乎？”卿曰：“M者非有求人主，人主求之。其道
非少宽假，神不来。言神事，事如迂诞，①积以岁乃可致。”于是郡国各除道，缮治宫
观名山神祠所，以望幸矣。
<br>
<br>　　<span style="font-size:10.5pt;color:'004060'">注①正义迂音于。诞音但。迂，远也。诞，大也。</span>
<br>
<br>　　其年，既灭南越，上有嬖臣李延年以好音见。上善之，下公卿议，曰：“民闲祠尚
有鼓舞之乐，今郊祠而无乐，岂称乎？”公卿曰：“古者祀天地皆有乐，而神只可得而
礼。”或曰：“泰帝使素女①鼓五十弦瑟，悲，帝禁不止，故破其瑟为二十五弦。”于
是塞南越，祷祠泰一、后土，始用乐舞，益召歌儿，作二十五弦②及箜篌瑟③自此起。
<br>
<br>　　<span style="font-size:10.5pt;color:'004060'">注①索隐亦谓太昊也。正义泰帝谓太昊伏羲氏。
<br>
<br>　　注②集解徐广曰：“瑟也。”
<br>
<br>　　注③集解徐广曰：“应劭云武帝令乐人侯调始造箜篌。”索隐应劭云：“武帝始令
乐人侯调作，声均均然，命曰箜篌。侯，其姓也。”</span>
<br>
<br>　　其来年冬，上议曰：“古者先振兵泽旅，①然后封禅。”乃遂北巡朔方，勒兵十余
万，还祭黄帝桥山，泽兵须如。②上曰：“吾闻黄帝不死，今有，何也？”或对曰：
“黄帝已M上天，k臣葬其衣冠。”即至甘泉，为且③用事泰山，④先类祠泰一。
<br>
<br>　　<span style="font-size:10.5pt;color:'004060'">注①集解徐广曰：“古‘释’字作‘泽’。”
<br>
<br>　　注②集解李奇曰：“地名也。”
<br>
<br>　　注③正义为，于伪反。将为封禅也。
<br>
<br>　　注④正义道书福地记云：“泰山高四千九百丈二尺，周回二千里。”</span>
<br>
<br>　　自得宝鼎，上与公卿诸生议封禅。①封禅用希旷绝，莫知其仪礼，而k儒采封禅尚
书、周官、王制之望祀射牛②事。齐人丁公年九十余，曰：“封者，合不死之名也。秦
皇帝不得上封。陛下必欲上，稍上即无风雨，遂上封矣。”上于是乃令诸儒习射牛，草
封禅仪。③数年，至且行。天子既闻公孙卿及方士之言，黄帝以上封禅，皆致怪物与神
通，欲放黄帝以尝接神M人蓬莱士，高世比于九皇，④而颇采儒术以文之。k儒既以
不能辩明封禅事，又牵拘于诗书古文而不敢骋。上为封祠器示k儒，k儒或曰“不与古
同”，徐偃又曰“太常诸生行礼不如鲁善”，周霸属图封事，⑤于是上绌偃、霸，尽罢
诸儒弗用。
<br>
<br>　　<span style="font-size:10.5pt;color:'004060'">注①正义白虎通云：“王者易姓而起，天下太平，功成封禅，以告太平。禅梁父之
趾，广厚也。刻石纪号，着己之功绩。天以高为尊，地以厚为德，故增泰山之高以报天，
禅梁父之趾以报地。封者，附广之；禅者，将以功相传授之。”
<br>
<br>　　注②集解苏林曰：“当祭庙，射其牲以除不祥。”瓒曰：“射牛，示亲杀也。”
<br>
<br>　　索隐天子射牛，示亲祭也。事见国语。
<br>
<br>　　注③索隐仪见应劭汉官仪也。
<br>
<br>　　注④集解张晏曰：“三皇之前有人皇，九首。”韦昭曰：“上古人皇者九人也。”
<br>
<br>　　注⑤集解服虔曰：“属，会也。会诸儒图封事。”</span>
<br>
<br>　　三月，遂东幸缑氏，礼登中岳①太室。②从官在山下闻若有言“万岁”云。③问上，上不言；问下，下不言。于是以三百户封太室奉祠，命曰崇高邑。④东上泰山，山之草木叶未生，乃令人上石立之泰山颠。
<br>
<br>　　<span style="font-size:10.5pt;color:'004060'">注①集解文颖曰：“崧高山也，在颍川阳城县。”
<br>
<br>　　注②集解韦昭曰：“崧高山有太室、少室之山，山有石室，故以名之。”
<br>
<br>　　注③正义汉仪注云：“有称万岁，可十万人声。”
<br>
<br>　　注④正义颜师古云：“以崇奉嵩高山，故谓之崇高也。”</span>
<br>
<br>　　上遂东巡海上，行礼祠八神。①齐人之上疏言神怪奇方者以万数，然无验者。
<br>
<br>　　乃益发船，令言海中神山者数千人求蓬莱神人。公孙卿持节常先行候名山，至东莱，
言夜见一人，长数丈，就之则不见，见其迹甚大，类禽兽云。k臣有言见一老父牵狗，
言“吾欲见巨公”，②已忽不见。上既见大迹，未信，及k臣有言老父，则大以为M人
也。
<br>
<br>　　宿留③海上，与方士传车及闲使求M人以千数。
<br>
<br>　　<span style="font-size:10.5pt;color:'004060'">注①集解文颖曰：“武帝登泰山，祭太一，并祭名山于泰坛，西南开除八通鬼道，
故言八神也。一曰八方之神。”索隐用事八神。案：韦昭云“八神谓天、地、阴、阳、
日、月、星辰主、四时主之属”。今案郊祀志，一曰天主，祠天齐；
<br>
<br>　　二曰地主，祠太山、梁父；三曰兵主，祠蚩尤；四曰阴主，祠三山；五曰阳主，祠
之罘；六曰月主，祠东莱山；七曰日主，祠盛主；八曰四时主，祠琅邪也。
<br>
<br>　　注②索隐汉书音义曰：“巨公谓武帝。”
<br>
<br>　　注③索隐音秀溜。宿留，迟待之意。若依字读，则言宿而留，亦是有所待，并通也。</span>
<br>
<br>　　四月，还至奉高。上念诸儒及方士言封禅人人殊，不经，难施行。天子至梁父，礼
祠地主。乙卯，令侍中儒者皮弁荐绅，射牛行事。封泰山下东方，如郊祠泰一之礼。封
广丈二尺，高九尺，其下则有玉牒书，书秘。礼毕，天子独与侍中奉车子侯①上泰山，
亦有封。其事皆禁。明日，下阴道。丙辰，禅泰山下址东北肃然山，②如祭后土礼。天
子皆亲拜见，衣上黄而尽用乐焉。江淮闲一茅三脊③为神藉。五色土益杂封。纵远方奇
兽蜚禽及白雉诸物，颇以加祠。
<br>
<br>　　兕旄牛犀象之属弗用。皆至泰山然后去。封禅祠，其夜若有光，昼有白云起封中。
<br>
<br>　　<span style="font-size:10.5pt;color:'004060'">注①集解汉书百官表曰：“奉车都尉掌乘舆车，武帝初置。”韦昭曰：“子侯，霍
去病之子也。”
<br>
<br>　　注②集解服虔曰：“肃然，山名，在梁父。”
<br>
<br>　　注③集解孟康曰：“所谓灵茅也。”</span>
<br>
<br>　　天子从封禅还，坐明堂，①k臣更上寿。于是制诏御史：“朕以眇眇之身承至尊，
兢兢焉惧弗任。维德菲薄，不明于礼乐。修祀泰一，若有象景光，侨缬型，②依依震
于怪物，欲止不敢，遂登封泰山，至于梁父，而后禅肃然。自新，嘉与士大夫更始，赐
民百户牛一酒十石，加年八十孤寡布帛二匹。复博、奉高、蛇丘、③历城，毋出今年租
税。其赦天下，如乙卯赦令。行所过毋有复作。事在二年前，皆勿听治。”又下诏曰：
“古者天子五载一巡狩，用事泰山，诸侯有朝宿地。其令诸侯各治邸泰山下。”④
<br>
<br>　　<span style="font-size:10.5pt;color:'004060'">注①集解汉书音义曰：“天子初封泰山，山东北址古时有明堂处，则此所坐者。
<br>
<br>　　明年秋，乃作明堂。”
<br>
<br>　　注②集解瓒曰：“闻呼万岁者三。”
<br>
<br>　　注③集解郑玄曰：“蛇音移。”
<br>
<br>　　注④正义诸侯各于太山朝宿地起第，准拟天子用事太山而居止。</span>
<br>
<br>　　天子既已封禅泰山，无风雨，而方士更言蓬莱诸神山若将可得，于是上欣然庶几
遇之，乃复东至海上望，冀遇蓬莱焉。奉车子侯暴病，一日死。上乃遂去，并海上，北
至碣石，巡自辽西，历北边至九原。五月，返至甘泉。①有司言宝鼎出为元鼎，以今年
为元封元年。
<br>
<br>　　<span style="font-size:10.5pt;color:'004060'">注①集解汉书音义曰：“周万八千里也。”</span>
<br>
<br>　　其秋，有星于东井。①后十余日，有星于三能。②望气王朔言：“候独见其星
出如瓠，③食顷复入焉。”有司言曰：“陛下建汉家封禅，天其报德星云。”
<br>
<br>　　<span style="font-size:10.5pt;color:'004060'">注①集解韦昭曰：“秦分野也。后]太子兵乱。音佩。”
<br>
<br>　　注②集解韦昭曰：“三能，三公。后连坐诛之。”
<br>
<br>　　注③索隐见星出如瓠。案：郊祀志云“填星出如瓠”，故颜师古以德星即镇星也。
今按：此纪唯言德星，则德星，岁星也。岁星所在有福，故曰德星也。</span>
<br>
<br>　　其来年冬，郊雍五帝，还，拜祝祠泰一。赞飨曰：“德星昭衍，厥维休祥。寿星仍
出，①渊耀光明。信星昭见，②皇帝敬拜泰③祝之飨。”
<br>
<br>　　<span style="font-size:10.5pt;color:'004060'">注①索隐寿星，南极老人星也，见则天下理安，故言之也。
<br>
<br>　　注②索隐信星，镇星也。信属土，土曰镇星，则汉志为德星也。
<br>
<br>　　注③集解徐广曰：“一无此字。”</span>
<br>
<br>　　其春，公孙卿言见神人东莱山，若云“见天子”。天子于是幸缑氏城，拜卿为中大
夫。遂至东莱，宿留之数日，毋所见，见大人迹。复遣方士求神怪采芝药以千数。是岁
旱。于是天子既出毋名，乃祷万里沙，①过祠泰山。②还至瓠子，③自临塞决河，④留
二日，沉祠而去。⑤使二卿将卒塞决河，河徙二渠，复禹之故迹焉。
<br>
<br>　　<span style="font-size:10.5pt;color:'004060'">注①集解应劭曰：“万里沙，神祠也，在东莱曲城。”孟康曰：“沙径三百余里。”
<br>
<br>　　注②集解邓展曰：“泰山自东复有小泰山。”瓒曰：“即今之泰山。”
<br>
<br>　　注③集解服虔曰：“瓠子，堤名。”苏林曰：“在甄城以南，濮阳以北，广百步，
深五丈所。”瓒曰：“所决河名。”索隐瓠子，决河名。苏林曰：“在甄城南，濮阳北，
广百步，深五丈。”
<br>
<br>　　注④索隐按：河渠书武帝自临塞决河，将军已下皆负薪也。
<br>
<br>　　注⑤索隐按：沈白马祭河决，于是作瓠子歌，见河渠书。</span>
<br>
<br>　　是时既灭南越，越人勇之①乃言“越人俗信鬼，而其祠皆见鬼，数有效。昔东瓯王
敬鬼，寿至百六十岁。后世谩怠，故衰m”。乃令越巫立越祝祠，安台无坛，亦祠天神
上帝百鬼，而以鸡卜。②上信之，越祠鸡卜始用焉。
<br>
<br>　　<span style="font-size:10.5pt;color:'004060'">注①集解韦昭曰：“越地人名也。”
<br>
<br>　　注②集解汉书音义曰：“持鸡骨卜，如鼠卜。”正义鸡卜法用鸡一，狗一，生，祝
愿讫，即杀鸡狗煮熟，又祭，独取鸡两眼，骨上自有孔裂，似人物形则吉，不足则凶。
今岭南犹此法也。</span>
<br>
<br>　　公孙卿曰：“M人可见，而上往常遽，以故不见。今陛下可为观，如缑氏城，①置
脯枣，神人宜可致。且M人好楼居。”于是上令长安则作蜚廉桂观，②甘泉则作益延寿
观，使卿持节设具而候神人，乃作通天台，③置祠具其下，将招来神M之属。于是甘泉
更置前殿，始广诸宫室。④夏，有芝生殿防内中。⑤天子为塞河，兴通天台，若有光云，
⑥乃下诏曰：“甘泉防生芝九茎，⑦赦天下，毋有复作。”
<br>
<br>　　<span style="font-size:10.5pt;color:'004060'">注①集解韦昭曰：“如犹比也。”
<br>
<br>　　注②集解应劭曰：“飞廉神禽，能致风气。”晋灼曰：“身如鹿，头如雀，有角而
蛇尾，文如豹文也。”
<br>
<br>　　注③集解徐广曰：“在甘泉。”索隐汉书作通天台于甘泉宫。案：汉书旧仪台高三
十丈，去长安二百里，望见长安城也。
<br>
<br>　　注④索隐姚氏案：“杨雄云甘泉本因秦离宫，既奢泰，武帝增通天台、迎风宫，近
则有洪崖、储胥，远则石关、封峦、T鹊、露寒、棠莸裙郏又有高华、温德观、曾成
宫、白虎、走狗、天梯、瑶台、仙人、弩法、相思观。”
<br>
<br>　　注⑤集解徐广曰：“元封二年也。”索隐芝生殿房中。案：生芝九茎，于是作芝房
歌。
<br>
<br>　　注⑥集解李奇曰：“为此作事而有光应。”瓒曰：“作通天台也。”
<br>
<br>　　注⑦集解应劭曰：“芝，芝草也，其叶相连。”如淳曰：“瑞应图云王者敬事耆老，
不失旧故，则芝草生。”</span>
<br>
<br>　　其明年，伐朝鲜。夏，旱。公孙卿曰：“黄帝时封则天旱，干封①三年。”上乃下
诏曰：“天旱，意干封乎？其令天下尊祠灵星焉。”②
<br>
<br>　　<span style="font-size:10.5pt;color:'004060'">注①集解苏林曰：“天旱欲使封土干燥。”如淳曰：“但祭不立尸为干封。”
<br>
<br>　　正义干音干。苏林云：“天旱欲使封土干燥也。”颜师古云：“三岁不雨，暴所封
之土令干。”郑氏云：“但祭不立尸为干封。”
<br>
<br>　　注②正义灵星即龙星也。张晏云：“龙星左角曰天田，则农祥也，见而祭之。”</span>
<br>
<br>　　其明年，上郊雍，通回中道，巡之。①春，至鸣泽，②从西河归。
<br>
<br>　　<span style="font-size:10.5pt;color:'004060'">注①集解徐广曰：“在扶风F县。”
<br>
<br>　　注②集解服虔曰：“鸣泽，泽名也，在涿郡遒县北界。”</span>
<br>
<br>　　其明年冬，上巡南郡，①至江陵而东。登礼潜之天柱山，号曰南岳。②浮江，自寻
阳出枞阳，③过彭蠡，祀其名山川。北至琅邪，并海上。四月中，至奉高修封焉。
<br>
<br>　　<span style="font-size:10.5pt;color:'004060'">注①集解徐广曰：“元封五年。”
<br>
<br>　　注②集解应劭曰：“潜县属庐江。南岳，霍山也。”文颖曰：“天柱山在潜县南，
有祠。”
<br>
<br>　　注③集解地理志庐江有枞阳县。</span>
<br>
<br>　　初，天子封泰山，泰山东北址古时有明堂处，处险不敞。上欲治明堂奉高旁，未晓
其制度。济南人公T带①上黄帝时明堂图。明堂图中有一殿，四面无壁，以茅盖，通水，
圜宫垣为复道，上有楼，从西南入，命曰昆仑，②天子从之入，以拜祠上帝焉。于是上
令奉高作明堂汶上，③如带图。及五年修封，则祠泰一、五帝于明堂上坐，令高皇帝祠
坐对之。祠后土于下房，以二十太牢。
<br>
<br>　　天子从昆仑道入，始拜明堂如郊礼。礼毕，燎堂下。而上又上泰山，有秘祠其颠。
而泰山下祠五帝，各如其方，黄帝并赤帝，而有司侍祠焉。
<br>
<br>　　泰山上举火，下悉应之。
<br>
<br>　　<span style="font-size:10.5pt;color:'004060'">注①索隐T，或作“肃”。公T，姓；带，名。姚氏按：风俗通齐愍王臣有公T，
其后也，音语录反。三辅决录云杜陵有T氏，音肃。说文以为从T，音“畜牧”之“畜”。
今读公T与决录音同。然二姓单复有异，单姓者肃，后汉司徒T况是其后也。
<br>
<br>　　注②索隐T带明堂图中为复道，有楼从西南入，名其道曰昆仑。言其似昆仑山之五
城十二楼，故名之也。
<br>
<br>　　注③集解徐广曰：“在元封二年秋。”</span>
<br>
<br>　　其后二岁，十一月甲子朔旦冬至，推历者以本统。天子亲至泰山，以十一月甲子朔
旦冬至日祠上帝明堂，①每修封禅。其赞飨曰：“天增授皇帝泰元神k，周而复始。②
皇帝敬拜泰一。”东至海上，考入海及方士求神者，莫验，然益遣，冀遇之。
<br>
<br>　　<span style="font-size:10.5pt;color:'004060'">注①集解徐广曰：“常五年一修耳。今适二年，故但祀明堂。”
<br>
<br>　　注②索隐案：荐飨之辞言天授皇帝泰元神k，周而复始。又案：上黄帝得宝鼎神k，
则太古上皇创历之号，故此云太元神k，周而复始也。</span>
<br>
<br>　　十一月乙酉，①柏梁R。十二月甲午朔，上亲禅高里，②祠后土。临渤海，将以望
祠蓬莱之属，冀至殊庭焉。③
<br>
<br>　　<span style="font-size:10.5pt;color:'004060'">注①集解徐广曰：“二十二日也。”
<br>
<br>　　注②集解伏俨曰：“山名，在泰山下。”
<br>
<br>　　注③集解汉书音义曰：“蓬莱庭。”索隐冀，汉书作“几”。几，近也；冀，望也，
亦通。服虔曰：“蓬莱中仙人。殊庭者，异也。言入仙人异域也。”</span>
<br>
<br>　　上还，以柏梁R故，朝受计甘泉。①公孙卿曰：“黄帝就青灵台，十二日烧，②黄
帝乃治明庭。明庭，甘泉也。”方士多言古帝王有都甘泉者。其后天子又朝诸侯甘泉，
甘泉作诸侯邸。勇之乃曰：“越俗有火R，复起屋必以大，用胜服之。”于是作建章宫，
③度为千门万户。前殿度高未央，其东则凤阙，高二十余丈。④其西则唐中，⑤数十里
虎圈。⑥其北治大池，渐台⑦高二十余丈，名曰泰液⑧池，中有蓬莱、方丈、瀛洲、壶
梁，象海中神山龟鱼之属。⑨其南有玉堂、⑩璧门、大鸟之属。乃立神明台、⑾井干楼，
⑿度五十余丈，辇道相属焉。
<br>
<br>　　<span style="font-size:10.5pt;color:'004060'">注①正义顾胤云：“柏梁被烧，故受记故之物于甘泉也。”颜师古曰：“受郡国计
簿也。”
<br>
<br>　　注②集解徐广曰：“日，一作‘月’。”
<br>
<br>　　注③正义括地志曰：“建章宫在雍州长安县西二十里长安故城西。”
<br>
<br>　　注④索隐三辅黄图云“武帝营建章，起凤阙，高三十五丈”。关中记“一名别风，
言别四方之风”。西京赋曰“阊阖之内，别风i”也。三辅故事云“北有圜阙，高二
十丈，上有铜凤皇，故曰凤阙也”。
<br>
<br>　　注⑤索隐如淳云：“诗云‘中唐有甓’。郑玄曰‘唐，堂庭也’。尔雅以庙中路谓
之唐。西京赋曰‘前开唐中，弥望广象’是也。”
<br>
<br>　　注⑥正义圈，其远反。括地志云：“虎圈今在长安城中西偏也。”
<br>
<br>　　注⑦正义颜师古云：“渐，浸也。台在池中，为水所浸，故曰渐台。”按：王莽死
此台也。
<br>
<br>　　注⑧正义臣瓒云：“泰液言象阴阳津液以作池也。”
<br>
<br>　　注⑨索隐三辅故事云：“殿北海池北岸有石鱼，长二丈，广五尺，西岸有石龟二枚，
各长六尺。”
<br>
<br>　　注⑩索隐其南则玉堂。汉武故事“玉堂基与未央前殿等，去地十二丈”。
<br>
<br>　　注⑾索隐汉宫阙疏云：“台高五十丈，上有九宫，常置九天道士百人也。”
<br>
<br>　　注⑿索隐关中记“宫北有井干台，高五十丈，积木为楼”。言筑累万木，转相交架，
如井干。司马彪注庄子云“井干，井阑也”。又崔N云“井以四边为干，犹筑墙之有桢
干”又诸本多作“干”，一本作“干”，音*[韩]*。说文云“干，井桥”。</span>
<br>
<br>　　夏，汉改历，以正月为岁首，而色上黄，官名①更印章以五字。②因为太初元年。
是岁，西伐大宛。蝗大起。丁夫人、③雒阳虞初等以方祠诅匈奴、大宛焉。
<br>
<br>　　<span style="font-size:10.5pt;color:'004060'">注①集解徐广曰：“一无‘名’字。”
<br>
<br>　　注②集解张晏曰：“汉据土德，土数五，故用五为印文也。若丞相曰‘丞相之印章’，
诸卿及守相印文不足五字者，以‘之’足也。”
<br>
<br>　　注③集解韦昭曰：“丁，姓；夫人，名也。”</span>
<br>
<br>　　其明年，有司言雍五无牢熟具，芬芳不备。乃命祠官进犊牢具，五色食所胜，
①而以木禺马②代驹焉。独五帝用驹，行亲郊用驹。及诸名山川用驹者，悉以木禺马代。
行过，乃用驹。他礼如故。
<br>
<br>　　<span style="font-size:10.5pt;color:'004060'">注①集解孟康曰：“若火胜金，则祠赤帝以白牡。”
<br>
<br>　　注②索隐木耦马。一音偶。孟云“寓寄龙形于木”。又姚氏云“寓，□也。以言□
木龙马一驷，非寄生龙马形于木也”。</span>
<br>
<br>　　其明年，东巡海上，考神M之属，未有验者。方士有言“黄帝时为五城十二楼，①
以候神人于执期，②命曰迎年”。③上许作之如方，名曰明年。上亲礼祠上帝，衣上黄
焉。
<br>
<br>　　<span style="font-size:10.5pt;color:'004060'">注①集解应劭曰：“昆仑玄圃五城十二楼，此仙人之所常居也。”
<br>
<br>　　注②集解汉书音义曰：“执期，地名也。”
<br>
<br>　　注③正义颜师古云：“迎年，若言祈年。”</span>
<br>
<br>　　公T带曰：“黄帝时虽封泰山，然风后、封钜、①岐伯②令黄帝封东泰山，③禅凡
山④合符，然后不死焉。”天子既令设祠具，至东泰山，东泰山卑小，不称其声，乃令
祠官礼之，而不封禅焉。其后令带奉祠候神物。夏，遂还泰山，修五年之礼如前，而加
禅祠石闾。石闾者，在泰山下址南方，方士多言此M人之闾也，故上亲禅焉。
<br>
<br>　　<span style="font-size:10.5pt;color:'004060'">注①集解应劭曰：“封钜，黄帝师。”
<br>
<br>　　注②正义张揖云：“岐伯，黄帝太医。”
<br>
<br>　　注③集解徐广曰：“在琅邪朱虚县，汶水所出。”
<br>
<br>　　注④集解徐广曰：“凡山亦在朱虚。”</span>
<br>
<br>　　其后五年，复至泰山修封，①还过祭常山。
<br>
<br>　　<span style="font-size:10.5pt;color:'004060'">注①集解徐广曰：“天汉三年。李陵以天汉二年败也。”</span>
<br>
<br>　　今天子所兴祠，泰一、后土，三年亲郊祠，建汉家封禅，五年一修封。薄忌泰一及
三一、冥羊、马行、赤星，五，宽舒之祠官①以岁时致礼。凡六祠，②皆太祝领之。至
如八神诸神，明年、凡山他名祠，行过则祀，去则已。方士所兴祠，各自主，其人终则
已，祠官弗主。他祠皆如其故。今上封禅，其后十二岁而还，于五岳、四渎矣。而方
士之候祠神人，入海求蓬莱，终无有验。而公孙卿之候神者，犹以大人迹为解，无其效。
天子益怠厌方士之怪迂语矣，然终羁縻弗绝，冀遇其真。自此之后，方士言祠神者弥，
然其效可睹矣。③
<br>
<br>　　<span style="font-size:10.5pt;color:'004060'">注①集解李奇曰：“祀名也。”索隐赤星即上灵星祠也。灵星，龙左角，其色赤，
故曰赤星。五者，太一也。三一也，冥羊也，马行也，赤星也。凡五，并祠官宽舒领之。
<br>
<br>　　注②索隐谓五者之外有正太一后土祠，故六也。
<br>
<br>　　注③集解徐广曰：“犹今人云‘其事已可知矣’，皆不信之耳。又数本皆无‘可’
字。”</span>
<br>
<br>　　太史公曰：余从巡祭天地诸神名山川而封禅焉。入寿宫侍祠神语，究观方士祠官之
言，于是退而论次自古以来用事于鬼神者，具见其表里。后有君子，得以览焉。至若俎
豆币之详，献酬之礼，则有司存焉。
<br>
<br>　　【索隐述赞】孝武纂极，四海承平。志尚奢丽，尤敬神明。坛开八道，接通五城。
朝亲五利，夕拜文成。祭非祀典，巡乖卜征。登嵩勒岱，望景传声。迎年祀日，改历定
正。疲m中土，事彼边兵。日不暇给，人无聊生。俯观嬴政，几欲齐衡。

</span></td>
  </tr>
<tr><td align=center><a href="index.htm"><span style="font-size:12pt; color: #2895C3; letter-spacing: 1px; line-height: 25px;">返&nbsp;&nbsp;回</span></a>&nbsp;&nbsp;&nbsp;&nbsp;<a href="013.htm"><span style="font-size:12pt; color: #2895C3; letter-spacing: 1px; line-height: 25px;">下一页</span></a></td></tr>
</table>
</center></div>
<div align="center"><center>
<table border=0 width=100% cellspacing=0 cellpadding=0>

<tr>
 <td  align='center'style="font-size: 11.5pt"><hr width="85%" size="1" 
 color="#CBE2EC"><a href="http://www.my285.com/">梦远书城(<font face="华文新魏">my285.com</font>)</a></td></tr></table>
</center></div>
<div align="center">
<script src="http://www.my285.com/41tf/gdx.js"></script>
<script src="http://www.my285.com/41tf/wd.js"></script></div>


<center><script src="../../41tf/WB.js"></script></center>
<script src="../../41tf/wdp.js"></script>
<script src="../../41tf/wdt.js"></script>
<div style='display:"none"'><script src="../../41tf/tj.js"></script></div>

</body>

<!-- Mirrored from www.my285.com/shishu/shiji/012.htm by HTTrack Website Copier/3.x [XR&CO'2007], Thu, 21 Mar 2013 03:59:00 GMT -->
</html>
