<html>

<!-- Mirrored from www.my285.com/shishu/shiji/011.htm by HTTrack Website Copier/3.x [XR&CO'2007], Thu, 21 Mar 2013 03:58:59 GMT -->
<head>
<meta http-equiv="Content-Type" content="text/html; charset=gb2312">
<title>梦远书城_史记(集注本) </title>
<link rel="stylesheet" href="images/wyt.css">

</head>
<center><script src="http://www.my285.com/41tf/DH1.js"></script></center>
<table border="0" width="100%" cellspacing="0" cellpadding="0" background="../../41tf/bj1.gif">
<tr><td align="center">
<script src="../../41tf/DH0.js"></script></td></tr></table>
<center><script src="../../41tf/DH.js"></script></center>
<div align="center">
<script src="http://www.my285.com/41tf/dd.js"></script>
<script src="http://www.my285.com/41tf/gds.js"></script></div><body bgcolor="#f7f7e7" topmargin="2" leftmargin="0" rightmargin="0" 
bottommargin="0">

<div align="center"><img src="images/logo.gif" width="165" height="41"></div>
<div align="center"><hr color="#CBE2EC" width=85%></div>
<div align=center><table width=85%>
   <tr><td align=right style="font-size:12pt; color: #2895C3; letter-spacing: 1px; line-height: 25px;">卷十一&nbsp;&nbsp;孝景本纪　第十一
</span></td></tr></table></div><p>
<div align="center"><center>
<table border="0" width="85%">
  <tr>
    <td style="font-size:12pt; line-height: 150%;"><br>
<br>　　孝景皇帝者，①孝文之中子也。母窦太后。孝文在代时，前后有三男，及窦太后得
幸，前后死，及三子更死，故孝景得立。
<br>
<br>　　<span style="font-size:10.5pt;color:'004060'">注①集解汉书音义曰：“讳启。”正义谥法曰：“繇义而济曰景。”</span>
<br>
<br>　　元年四月乙卯，赦天下。乙巳，赐民爵一级。五月，除田半租，为孝文立太宗庙。
令k臣无朝贺。匈奴入代，与约和亲。
<br>
<br>　　二年春，封故相国萧何孙系为武陵侯。①男子二十而得傅。②四月壬午，孝文太后
崩。③广川p长沙王皆之国。④丞相申屠嘉卒。八月，以御史大夫开封陶青为丞相。彗
星出东北。秋，衡山雨雹，⑤大者五寸，深者二尺。
<br>
<br>　　荧惑逆行，守北辰。月出北辰闲。岁星逆行天廷中。置南陵及内史pq为县。⑥
<br>
<br>　　<span style="font-size:10.5pt;color:'004060'">注①集解*(徐广曰：汉书亦作“系”。邹诞生本作“荨保音奚。又按：汉书功臣
表及萧何传皆云孙嘉，疑其人有二名。)*索隐汉书亦作“系”，邹诞生本作“荨薄Ｓ
按：汉书功臣表及萧何传皆云封何孙嘉，疑其人有二名也。
<br>
<br>　　注②索隐音附。荀悦云：“傅，正卒也。”小颜云旧法二十三而傅，今改也。
<br>
<br>　　注③索隐薄太后也。亦葬芷阳西，曰少陵也。
<br>
<br>　　注④索隐广川王彭祖p长沙王发皆景帝子，遣就国也。
<br>
<br>　　注⑤正义雨，于付反。
<br>
<br>　　注⑥集解徐广曰：“地理志云文帝七年置。”S按：地理志p百官表南陵县文帝置
也。分内史为左右，及q为县，皆景帝二年，不得皆如徐所云。索隐邹诞生q音都会
反，又音丁活反。音羽，又音诩。</span>
<br>
<br>　　三年正月乙巳，赦天下。长星出西方。天火①燔雒阳东宫大殿城室。②吴王濞p③
楚王戊p④赵王遂p⑤胶西王np⑥济南王辟光p⑦川王贤p⑧胶东王雄渠⑨反，发
兵西乡。天子为诛晁错，遣袁盎谕告，不止，遂西围梁。⑩上乃遣大将军窦婴p太尉周
亚夫将兵诛之。六月乙亥。赦亡军及楚元王子等⑾与谋反者。封大将军窦婴为魏其侯。
⑿立楚元王子平陆侯礼⒀为楚王。立皇子端为胶西王，子胜为中山王。徙济北王志⒁
为川王，淮阳王余⒂为鲁王，⒃汝南王非⒄为江都王。⒅齐王将庐p⒆燕王嘉⒇皆薨。(21)
<br>
<br>　　<span style="font-size:10.5pt;color:'004060'">注①集解徐广曰：“汉志无。”
<br>
<br>　　注②集解徐广曰：“雒，一作‘淮’。”索隐雒阳汉书作“淮阳”。灾，故徙王于
鲁也。
<br>
<br>　　注③正义音匹备反。高祖兄仲子，故汉高祖十二年封，三十三年反。年表云都吴，
其实在江都也。
<br>
<br>　　注④正义高祖弟楚王交孙，嗣二十一年反，都彭城。
<br>
<br>　　注⑤正义高祖孙，幽王友子，嗣二十六年反，都邯郸。
<br>
<br>　　注⑥正义n，五郎反。高祖孙，齐悼惠王子，故平昌侯，十年反，都密州高密县。
<br>
<br>　　注⑦正义辟音壁。高祖孙，齐悼惠王子，故*(初)**[A]*侯，立十一年反。
<br>
<br>　　括地志云：“济南故城在淄川长山县西北三十里。”
<br>
<br>　　注⑧正义高祖孙，齐悼惠王子，故武城侯，立十一年反，都剧。括地志云：“州
县也。故剧城在青州寿光县南三十一里，故纪国。”
<br>
<br>　　注⑨正义高祖孙，齐悼惠王子，故白石侯，立十一年反，都即墨。括地志云：“即墨故城在密州胶水县东南六十里，即胶东国也。”
<br>
<br>　　注⑩正义梁孝王都睢阳，今宋州。
<br>
<br>　　注⑾正义，鱼曳反。字亦作“艺”，音同。
<br>
<br>　　注⑿正义地理志云魏其属琅邪。
<br>
<br>　　注⒀索隐韦昭云：“平陆，西河县。礼□向之从曾祖王父也。”正义应劭云：“平陆，西河县。”
<br>
<br>　　注⒁正义济，子礼反。济北国今济州卢县，即济北王所都。
<br>
<br>　　注⒂正义淮阳国今陈州。
<br>
<br>　　注⒃正义鲁今兖州曲阜县。
<br>
<br>　　注⒄正义汝南国今豫州。
<br>
<br>　　注⒅正义江都国今扬州也。吴王濞所都，反，诛，景帝改为江都国，封皇子非也。
<br>
<br>　　注⒆索隐悼惠王之孙，齐王襄之子。庐，汉书作“闾”。正义齐国，青州临淄也。
将庐，齐悼惠王之孙，襄王之子，年表云。
<br>
<br>　　注⒇索隐刘泽之子。
<br>
<br>　　注(21)集解徐广曰：“表云五年薨。”</span>
<br>
<br>　　四年夏，立太子。立皇子彻为胶东王。六月甲戌，赦天下。后九月，更以*(弋)**
[易]*阳为阳陵。①复置津关，用传出入。②冬，以赵国为邯郸郡。③
<br>
<br>　　<span style="font-size:10.5pt;color:'004060'">注①正义括地志云：“汉景帝陵也，在雍州咸阳县东三十里。”按：豫作寿陵也。
<br>
<br>　　注②集解应劭曰：“文帝十二年，除关，无用传，至此复置传，以七国新反，备非
常也。”张晏曰：“传，信也，若今过所也。”如淳曰：“传音‘檄传’之‘传’，两
行书缯帛，分持其一，出入关，合之乃得过，谓之传。”索隐传音丁恋反。如今之过所。
<br>
<br>　　注③集解地理志赵国景帝以为邯郸郡。</span>
<br>
<br>　　五年三月，作阳陵、①渭桥。五月，募徙阳陵，予钱二十万。江都大暴风从西方来，
坏城十二丈。丁卯，封长公主子f为隆虑侯。②徙广川王为赵王。
<br>
<br>　　<span style="font-size:10.5pt;color:'004060'">注①索隐景帝豫作寿陵也。按：赵系家赵肃侯十五年起寿陵，后代遂因之也。
<br>
<br>　　注②索隐音林闾。避殇帝讳改之。</span>
<br>
<br>　　六年春，封中尉*(赵)*绾为建陵侯，①江都丞相嘉②为建平侯，陇西太守浑邪为平
曲侯，③赵丞相嘉④为江陵侯，故将军布为g侯。梁楚二王皆薨。
<br>
<br>　　后九月，伐驰道树，殖兰池。⑤
<br>
<br>　　<span style="font-size:10.5pt;color:'004060'">注①正义括地志云：“建陵故县在沂州承县界。”
<br>
<br>　　注②集解徐广曰：“姓程。”
<br>
<br>　　注③正义括地志云：“平曲县故城在瀛州文安县北七十里。”
<br>
<br>　　注④集解徐广曰：“姓苏。”
<br>
<br>　　注⑤集解徐广曰：“殖，一作‘填’。”正义按：驰道，天子道，秦始皇作之，三
丈而树。</span>
<br>
<br>　　七年冬，废栗太子为临江王。*①*十*(二)**①*月晦，日有食之。春，免徒隶作阳
陵者。丞相青免。二月乙巳，以太尉条侯②周亚夫为丞相。四月乙巳，立胶东王太后为
皇后。③丁巳，立胶东王为太子。名彻。
<br>
<br>　　<span style="font-size:10.5pt;color:'004060'">注①正义临江，忠州县。虽王临江而都江陵。
<br>
<br>　　注②正义条，田雕反。字亦作“莜”，音同。
<br>
<br>　　注③索隐按系家，太后槐里人，父仲。兄信，封盖侯。后故金氏妻女弟儿也。</span>
<br>
<br>　　中元年，封故御史大夫周苛①孙平②为绳侯，故御史大夫周昌*(子)**[孙]*左车为
安阳侯，四月乙巳，赦天下，赐爵一级。除禁锢。地动。衡山、原都雨雹，大者尺八寸。
<br>
<br>　　<span style="font-size:10.5pt;color:'004060'">注①索隐周昌之兄。
<br>
<br>　　注②集解徐广曰：“一作‘应’。”</span>
<br>
<br>　　中二年二月，匈奴入燕，遂不和亲。三月，召临江王来。即死中尉府中。夏，立皇
子越为广川王，子寄为胶东王。封四侯。①九月甲戌，日食。
<br>
<br>　　<span style="font-size:10.5pt;color:'004060'">注①集解文颖曰：“楚相张尚，太傅赵夷吾，赵相建德，内史王悍。此四人各谏其
王，无使反，不听，皆杀之，故封其子。”索隐韦昭云：“张尚子当居，赵夷吾子周，
建德子横，王悍子□也。”</span>
<br>
<br>　　中三年冬，罢诸侯御史中丞。春，匈奴王二人率其徒来降，皆封为列侯。①立皇子
方乘为清河王。三月，彗星出西北。丞相周亚夫*(死)**[免]*，以御史大夫桃侯刘舍为
丞相。四月，地动。九月戊戌晦，日食。军东都门外。②
<br>
<br>　　<span style="font-size:10.5pt;color:'004060'">注①正义汉书表云中三年，安陵侯子军、桓侯赐、遒侯陆强、容城侯徐卢、易侯仆
、范阳侯代、翕侯邯郸七人，以匈奴王降，皆封为列侯。按：纪言二人者是匈奴二王
为首降。
<br>
<br>　　注②集解按：三辅黄图东出北头第一门曰宣平门，外曰东都门。索隐按：三辅黄图
云东出北第一门曰宣平门，外曰东都门。</span>
<br>
<br>　　中四年三月，置德阳宫。①大蝗。秋，赦徒作阳陵者。
<br>
<br>　　<span style="font-size:10.5pt;color:'004060'">注①集解瓒曰：“是景帝庙也，帝自作之，讳不言庙，故言宫。西京故事云景帝庙
为德阳宫。”</span>
<br>
<br>　　中五年夏，立皇子舜为常山王。封十侯。①六月丁巳，赦天下，赐爵一级。
<br>
<br>　　天下大潦。更命诸侯丞相曰相。秋，地动。
<br>
<br>　　<span style="font-size:10.5pt;color:'004060'">注①正义惠景闲年表云亚谷侯卢他之、隆卢侯陈f、乘氏侯刘买、桓邑侯刘明、盖
侯王信。按：其五人是中元五年封，余检不获。中元三年，匈奴王二人降，封为列侯。
惠景闲表云匈奴王降为侯者有七人，疑其五人是十侯之数。</span>
<br>
<br>　　中六年二月己卯，行幸雍，郊见五帝。三月，雨雹。四月，梁孝王、①城阳共王、
②汝南王皆薨。立梁孝王子明为济川王，③子彭离为济东王，④子定为山阳王，⑤子不
识为济阴王。⑥梁分为五。封四侯。更命廷尉为大理，将作少府为将作大匠，主爵中尉
为都尉，⑦长信詹事⑧为长信少府，⑨将行为大长秋，⑩大行为行人，⑾奉常为太常，
⑿典客为大行，⒀治粟内史为大农。⒁以大内为二千石，⒂置左右内官，属大内。
⒃七月辛亥，日食。八月，匈奴入上郡。
<br>
<br>　　<span style="font-size:10.5pt;color:'004060'">注①正义都睢阳，今宋州。
<br>
<br>　　注②正义城阳，今濮州雷泽县，古城阳也。共音恭。谥法“严敬故事曰恭”。
<br>
<br>　　注③正义表云分梁置也。
<br>
<br>　　注④正义表云分梁置也。
<br>
<br>　　注⑤正义地理志云景帝中六年别为山阳国，属兖州。
<br>
<br>　　注⑥正义地理志云景帝中六年别为济阴国，属兖州。按：今曹州是也。
<br>
<br>　　注⑦集解汉书百官表曰：“主爵中尉，秦官，掌列侯。”
<br>
<br>　　注⑧集解汉书百官表曰：“詹事，秦官，掌皇后太子家。”应劭曰：“詹，省也，
给也。”瓒曰：“茂陵书詹事秩二千石。”
<br>
<br>　　注⑨集解张晏曰：“以太后所居宫为名。长信宫则曰长信少府，长乐宫则曰长乐少
府。”
<br>
<br>　　注⑩集解汉书百官表曰：“将行，秦官。”应劭曰：“长秋，皇后卿。”
<br>
<br>　　注⑾集解服虔曰：“天子死未有谥，称大行。”晋灼曰：“礼有大行、小行，主谥
官，故以此名之。”如淳曰：“不反之辞也。”瓒曰：“大行是官名，掌九仪之制，以
宾诸侯。”索隐按：郑玄曰“命者五，谓公、侯、伯、子、男，爵者四，孤、卿、大夫、
士，是九也。”
<br>
<br>　　注⑿集解汉书百官表曰：“奉常，秦官，掌宗庙礼仪。”
<br>
<br>　　注⒀索隐韦昭云：“大行，官名，秦时云典客，景帝初改云大行，后更名大鸿胪，
武帝因而不改，故汉书景纪有大鸿胪。百官表又云武帝改名大鸿胪。鸿，声也。胪，附
皮。以言其掌四夷宾客，若皮胪之在外附于身也。复有大行令，故诸侯薨，大鸿胪奏谥，
列侯薨，则大行奏诔”。按：此大行令即鸿胪之属官也。
<br>
<br>　　注⒁集解汉书百官表曰：“治粟内史，秦官，掌谷货也。”
<br>
<br>　　注⒂集解韦昭曰：“大内，京师府藏。”
<br>
<br>　　注⒃索隐主天子之私财物曰少内。少内属大内也。</span>
<br>
<br>　　后元年冬，更命中大夫令为]尉。①三月丁酉，赦天下，赐爵一级，中二千石、诸
侯相爵右庶长。四月，大T。五月丙戌，②地动，其蚤食时复动。上庸地动二十二日，
坏城垣。七月乙巳，日食。丞相刘舍免。八月壬辰，以御史大夫绾③为丞相，封建陵侯。
<br>
<br>　　<span style="font-size:10.5pt;color:'004060'">注①正义汉书百官表云：“]尉，秦官，掌宫闱门]屯兵。景帝初，更命中大夫令，
后元年，复为]尉。”
<br>
<br>　　注②集解徐广曰：“丙，一作‘甲’。”
<br>
<br>　　注③索隐姓]也。</span>
<br>
<br>　　后二年正月，地一日三动。郅将军击匈奴。①T五日。令内史郡不得食马粟，没入
县官。令徒隶衣七布。②止马舂。③为岁不登，禁天下食不造岁。
<br>
<br>　　省列侯遣之国。④三月，匈奴入e门。十月，租长陵田。大旱。衡山国、河东、云
中郡⑤民疫。
<br>
<br>　　<span style="font-size:10.5pt;color:'004060'">注①正义郅，真栗反。郅都传云匈奴刻木为郅都而射，不中。
<br>
<br>　　注②索隐七，盖今七升布，言其粗，故令衣之也。正义衣，于既反。，祖工反。
，八十缕也。与布相似。七升布用五百六十缕。
<br>
<br>　　注③索隐止人为马舂粟，为岁不登故也。
<br>
<br>　　注④集解晋灼曰：“文纪遣列侯之国，今又省之。”
<br>
<br>　　注⑤正义衡山国，今衡州。河东，今蒲州。云中郡，今胜州。</span>
<br>
<br>　　后三年十月，日月皆*(食)*赤五日。十二月晦，P。①日如紫。五星逆行守太微。
月贯天廷中。②正月甲寅，皇太子冠。甲子，孝景皇帝崩。③遗诏赐诸侯王以下至民为
父后爵一级，天下户百钱。出宫人归其家，复无所与。太子即位，是为孝武皇帝。④三
月，封皇太后弟`⑤为武安侯，弟胜为周阳侯。置阳陵。
<br>
<br>　　<span style="font-size:10.5pt;color:'004060'">注①集解徐广曰：“一作‘雷’字，又作‘图’字，实所未详。”
<br>
<br>　　注②索隐天廷即龙星右角也。按：石氏星传曰“龙在左角曰天田，右角曰天廷”。
<br>
<br>　　注③集解皇甫谧曰：“帝以孝惠七年生，年四十八。”
<br>
<br>　　注④集解汉书云：“二月癸酉，帝葬阳陵。”皇甫谧曰：“阳陵山方百二十步，高
十四丈，去长安四十五里。”
<br>
<br>　　注⑤集解苏林曰：“`音鼢。”索隐`音扶粉反。按：外戚世家皇太后母臧氏初嫔
王氏，生子信而寡，更嫁长陵田氏，生`及胜也。</span>
<br>
<br>　　太史公曰：汉兴，孝文施大德，天下怀安，至孝景，不复忧异姓，而晁错刻削诸侯，
遂使七国俱起，合从而西乡，以诸侯太盛，而错为之不以渐也。及主父偃言之，而诸侯
以弱，卒以安。①安危之机，岂不以谋哉？
<br>
<br>　　<span style="font-size:10.5pt;color:'004060'">注①索隐主父偃上言，今天子下推恩之令，令诸侯各得分邑其子弟，于是遂弱，卒
以安也。</span>
<br>
<br>　　【索隐述赞】景帝即位，因修静默。勉人于农，率下以德。制度斯创，礼法可则。
一朝吴楚，乍起凶慝。提局成衅，拒轮致惑。晁错虽诛，梁城未克。条侯出将，追奔逐
北。坐见枭□，立翦牟贼。如何太尉，后卒下狱。惜哉明君，斯功不录！

</span></td>
  </tr>
<tr><td align=center><a href="index.htm"><span style="font-size:12pt; color: #2895C3; letter-spacing: 1px; line-height: 25px;">返&nbsp;&nbsp;回</span></a>&nbsp;&nbsp;&nbsp;&nbsp;<a href="012.htm"><span style="font-size:12pt; color: #2895C3; letter-spacing: 1px; line-height: 25px;">下一页</span></a></td></tr>
</table>
</center></div>
<div align="center"><center>
<table border=0 width=100% cellspacing=0 cellpadding=0>

<tr>
 <td  align='center'style="font-size: 11.5pt"><hr width="85%" size="1" 
 color="#CBE2EC"><a href="http://www.my285.com/">梦远书城(<font face="华文新魏">my285.com</font>)</a></td></tr></table>
</center></div>
<div align="center">
<script src="http://www.my285.com/41tf/gdx.js"></script>
<script src="http://www.my285.com/41tf/wd.js"></script></div>


<center><script src="../../41tf/WB.js"></script></center>
<script src="../../41tf/wdp.js"></script>
<script src="../../41tf/wdt.js"></script>
<div style='display:"none"'><script src="../../41tf/tj.js"></script></div>

</body>

<!-- Mirrored from www.my285.com/shishu/shiji/011.htm by HTTrack Website Copier/3.x [XR&CO'2007], Thu, 21 Mar 2013 03:59:00 GMT -->
</html>
