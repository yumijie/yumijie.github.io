<html>

<!-- Mirrored from www.my285.com/shishu/shiji/109.htm by HTTrack Website Copier/3.x [XR&CO'2007], Thu, 21 Mar 2013 04:00:47 GMT -->
<head>
<meta http-equiv="Content-Type" content="text/html; charset=gb2312">
<title>梦远书城_史记(集注本) </title>
<link rel="stylesheet" href="images/wyt.css">

</head>
<center><script src="http://www.my285.com/41tf/DH1.js"></script></center>
<table border="0" width="100%" cellspacing="0" cellpadding="0" background="../../41tf/bj1.gif">
<tr><td align="center">
<script src="../../41tf/DH0.js"></script></td></tr></table>
<center><script src="../../41tf/DH.js"></script></center>
<div align="center">
<script src="http://www.my285.com/41tf/dd.js"></script>
<script src="http://www.my285.com/41tf/gds.js"></script></div><body bgcolor="#f7f7e7" topmargin="2" leftmargin="0" rightmargin="0" 
bottommargin="0">

<div align="center"><img src="images/logo.gif" width="165" height="41"></div>
<div align="center"><hr color="#CBE2EC" width=85%></div>
<div align=center><table width=85%>
   <tr><td align=right style="font-size:12pt; color: #2895C3; letter-spacing: 1px; line-height: 25px;">卷一百零九&nbsp;&nbsp;李将军列传　第四十九
</span></td></tr></table></div><p>
<div align="center"><center>
<table border="0" width="85%">
  <tr>
    <td style="font-size:12pt; line-height: 150%;"><br>
<br>　　李将军广者，陇西成纪人也。①其先曰李信，秦时为将，逐得燕太子丹者也。
<br>
<br>　　故槐里，徙成纪。广家世世受射。②孝文帝十四年，匈奴大入萧关，而广以良家子
③从军击胡，用善骑射，杀首虏多，为汉中郎。广从弟李蔡亦为郎，皆为武骑常侍，④
秩八百石。尝从行，有所枷菡酃丶案衩褪蓿而文帝曰：“惜乎，子不遇时！如令子当
高帝时，万户侯岂足道哉！”
<br>
<br>　　<span style="font-size:10.5pt;color:'004060'">注①正义成纪，秦州县。
<br>
<br>　　注②索隐案：小颜云“世受射法”。
<br>
<br>　　注③索隐案：如淳云“非医、巫、商贾、百工也”。
<br>
<br>　　注④索隐案：谓为郎而补武骑常侍。</span>
<br>
<br>　　及孝景初立，广为陇西都尉，徙为骑郎将。①吴楚军时，广为骁骑都尉，从太尉亚
夫击吴楚军，取旗，显功名昌邑下。以梁王授广将军印，还，赏不行。②徙为上谷太守，
匈奴日以合战。典属国公孙昆邪③为上泣曰：“李广才气，天下无双，自负其能，数与
虏敌战，恐亡之。”于是乃徙为上郡太守。后广转为边郡太守，徙上郡。尝为陇西p北
地pe门p代郡p云中太守，皆以力战为名。
<br>
<br>　　<span style="font-size:10.5pt;color:'004060'">注①集解张晏曰：“为武骑郎将。”索隐小颜云：“为骑郎将谓主骑郎也。”
<br>
<br>　　注②集解文颖曰：“广为汉将，私受梁印，故不以赏也。”
<br>
<br>　　注③集解昆音魂。索隐案：典属国，官名。公孙，姓也；昆邪，名。服虔云“中国
人”。包恺云“昆音魂”也。</span>
<br>
<br>　　匈奴大入上郡，天子使中贵人从广①勒习兵击匈奴。中贵人将骑数十纵，②见匈奴
三人，与战。三人还射，③伤中贵人，杀其骑且尽。中贵人走广。广曰：“是必射雕者
也。”④广乃遂从百骑往驰三人。三人亡马步行，行数十里。
<br>
<br>　　广令其骑张左右翼，而广身自射彼三人者，杀其二人，生得一人，果匈奴射雕者也。
已缚之上马，望匈奴有数千骑，见广，以为诱骑，皆惊，上山陈。广之百骑皆大恐，欲
驰还走。广曰：“吾去大军数十里，今如此以百骑走，匈奴追射我立尽。今我留，匈奴
必以我为大军*[之]*诱*(之)*，必不敢击我。”广令诸骑曰：“前！”前未到匈奴陈二
里所，止，令曰：“皆下马解鞍！”其骑曰：“虏多且近，即有急，柰何？”广曰：
“彼虏以我为走，今皆解鞍以示不走，用坚其意。”于是胡骑遂不敢击。有白马将⑤出
护其兵，李广上马与十余骑e射杀胡白马将，而复还至其骑中，解鞍，令士皆纵马卧。
是时会暮，胡兵终怪之，不敢击。夜半时，胡兵亦以为汉有伏军于旁欲夜取之，胡皆引
兵而去。平旦，李广乃归其大军。大军不知广所之，故弗从。
<br>
<br>　　<span style="font-size:10.5pt;color:'004060'">注①集解汉书音义曰：“内官之幸贵者。”索隐案：董巴舆服志云“黄门丞至密近，
使听察天下，谓之中贵人使者”。崔浩云“在中而贵幸，非德望，故名不见也”。
<br>
<br>　　注②集解徐广曰：“放纵驰骋。”
<br>
<br>　　注③正义射音石。还谓转也。
<br>
<br>　　注④集解文颖曰：“雕，鸟也，故使善射者射也。”索隐案：服虔云“雕，鹗也。”
说文云“似鹫，黑色，多子”。一名鹫，以其毛作矢羽。韦昭云“鹗，一名m也”。
<br>
<br>　　注⑤正义其将乘白马，而出监护也。</span>
<br>
<br>　　居久之，孝景崩，武帝立，左右以为广名将也，于是广以上郡太守为未央]尉，而
程不识亦为长乐]尉。程不识故与李广俱以边太守将军屯。及出击胡，而广行无部伍行
陈，①就善水草屯，舍止，人人自便，②不击刀斗以自]，③莫府④省约文书籍事，然
亦远斥候，⑤未尝遇害。程不识正部曲行伍营陈，击刀斗，士吏治军簿至明，军不得休
息，然亦未尝遇害。不识曰：“李广军极简易，然虏卒犯之，无以禁也；而其士卒亦佚
乐，咸乐为之死。我军虽烦扰，然虏亦不得犯我。”是时汉边郡李广p程不识皆为名将，
然匈奴畏李广之略，士卒亦多乐从李广而苦程不识。程不识孝景时以数直谏为太中大夫。
为人廉，谨于文法。
<br>
<br>　　<span style="font-size:10.5pt;color:'004060'">注①索隐案：百官志云“将军领军皆有部曲。大将军营五部，部校尉一人，部下有
曲，曲有军候一人”也。
<br>
<br>　　注②索隐音去声。
<br>
<br>　　注③集解孟康曰：“以铜作器，受一斗，昼炊饭食，夜击持行，名曰刀斗。”
<br>
<br>　　索隐刀音貂。案：荀悦云“刀斗，小铃，如宫中传夜铃也”。苏林云“形如m，以
铜作之，无缘，受一斗，故云刀斗”。m即铃也。埤仓云“，温器，有柄斗，似铫无
缘。音焦”。
<br>
<br>　　注④索隐案：大颜云“凡将军谓之莫府者，盖兵行舍于帷帐，故称*(莫)*[幕]府。
古字通用，遂作‘莫’耳”。小尔雅训莫为大，非也。
<br>
<br>　　注⑤索隐案：许慎注淮南子云“斥，度也。候，视也，望也”。</span>
<br>
<br>　　后汉以马邑城诱单于，使大军伏马邑旁谷，而广为骁骑将军，领属护军将军。
<br>
<br>　　是时单于觉之，去，汉军皆无功。其后四岁，广以]尉为将军，出e门击匈奴。
<br>
<br>　　匈奴兵多，破败广军，生得广。单于素闻广贤，令曰：“得李广必生致之。”胡骑
得广，广时伤病，置广两马闲，络而盛卧广。行十余里，广详死，睨其旁有一胡儿骑善
马，广暂腾而上胡儿马，因推堕儿，①取其弓，鞭马南驰数十里，复得其余军，因引而
入塞。匈奴捕者骑数百追之，广行取胡儿弓，射杀追骑，以故得脱。于是至汉，汉下广
吏。吏当广所失亡多，为虏所生得，当斩，赎为庶人。
<br>
<br>　　<span style="font-size:10.5pt;color:'004060'">注①集解徐广曰：“一云‘抱儿鞭马南驰’也。”</span>
<br>
<br>　　顷之，家居数岁。广家与故颍阴侯孙①屏野居蓝田南山中射猎。尝夜从一骑出，从
人田闲饮。还至霸陵亭，霸陵尉②醉，呵止广。广骑曰：“故李将军。”
<br>
<br>　　尉曰：“今将军尚不得夜行，何乃故也！”止广宿亭下。居无何，匈奴入杀辽西太
守，败韩将军，③后韩将军徙右北平。于是天子乃召拜广为右北平太守。广即请霸陵尉与俱，至军而斩之。
<br>
<br>　　<span style="font-size:10.5pt;color:'004060'">注①集解*(孙)*灌婴之孙，名强。索隐案：灌婴之孙，名强。
<br>
<br>　　注②索隐案：百官志云“尉，大县二人，主盗贼。凡有贼发，则推索寻案之”也。
<br>
<br>　　注③集解苏林曰韩安国。</span>
<br>
<br>　　广居右北平，匈奴闻之，号曰“汉之飞将军”，避之数岁，不敢入右北平。
<br>
<br>　　广出猎，见草中石，以为虎而射之，中石没镞，①视之石也。因复更射之，终不能
复入石矣。广所居郡闻有虎，尝自射之。及居右北平射虎，虎腾伤广，广亦竟射杀之。
<br>
<br>　　<span style="font-size:10.5pt;color:'004060'">注①集解徐广曰：“一作‘没羽’。”</span>
<br>
<br>　　广廉，得赏赐辄分其麾下，饮食与士共之。终广之身，为二千石四十余年，家无余
财，终不言家产事。广为人长，臂，①其善射亦天性也，虽其子孙他人学者，莫能及
广。广讷口少言，与人居则画地为军陈，射阔狭以饮。②专以射为戏，竟死。③广之将
兵，乏绝之处，见水，士卒不尽饮，广不近水，士卒不尽食，广不尝食。宽缓不苛，士
以此爱乐为用。其射，见敌急，非在数十步之内，度不中不发，发即应弦而倒。用此，
其将兵数困辱，其射猛兽亦为所伤云。
<br>
<br>　　<span style="font-size:10.5pt;color:'004060'">注①集解如淳曰：“臂如，通肩。”
<br>
<br>　　注②集解如淳曰：“射戏求疏密，持酒以饮不胜者。”正义饮音于禁反。
<br>
<br>　　注③索隐谓终竟广身至死，以为恒也。</span>
<br>
<br>　　居顷之，石建卒，于是上召广代建为郎中令。元朔六年，广复为后将军，从大将军
军出定襄，击匈奴。诸将多中首虏率，以功为侯者，①而广军无功。后二岁，广以郎中
令将四千骑出右北平，博望侯张骞将万骑与广俱，异道。行可数百里，匈奴左贤王将四
万骑围广，广军士皆恐，广乃使其子敢往驰之。敢独与数十骑驰，直贯胡骑，出其左右
而还，告广曰：“胡虏易与耳。”军士乃安。广为圜陈外向，胡急击之，矢下如雨。
<br>
<br>　　汉兵死者过半，汉矢且尽。广乃令士持满毋发，而广身自以大黄②射其裨将，杀数
人，胡虏益解。会日暮，吏士皆无人色，而广意气自如，益治军。军中自是服其勇也。
明日，复力战，而博望侯军亦至，匈奴军乃解去。汉军罢，弗能追。是时广军几没，罢
归。汉法，博望侯留迟后期，当死，赎为庶人。广军功自如，无赏。
<br>
<br>　　<span style="font-size:10.5pt;color:'004060'">注①集解如淳曰：“中犹充也。充本法得首若干封侯。”
<br>
<br>　　注②集解徐广曰：“南都赋曰‘黄闲机张，善弩之名’。”S案：郑德曰“黄肩弩，
渊中黄朱之”。孟康曰“太公六韬曰‘陷坚败强敌，用大黄连弩’”。韦昭曰“角弩色
黄而体大也”。索隐案：大黄，黄闲，弩名也。故韦昭曰“角弩也，色黄体大”是也。</span>
<br>
<br>　　初，广之从弟李蔡与广俱事孝文帝。景帝时，蔡积功劳至二千石。孝武帝时，至代
相。以元朔五年为轻车将车，从大将军击右贤王，有功中率，①封为乐安侯。元狩二年
中，代公孙弘为丞相。蔡为人在下中，②名声出广下甚远，然广不得爵邑，官不过九卿，
而蔡为列侯，位至三公。诸广之军吏及士卒或取封侯。广尝与望气王朔燕语，曰：“自
汉击匈奴而广未尝不在其中，而诸部校尉以下，才能不及中人，然以击胡军功取侯者数
十人，而广不为后人，③然无尺寸之功以得封邑者，何也？岂吾相不当侯邪？
<br>
<br>　　且固命也？”朔曰：“将军自念，岂尝有所恨乎？”广曰：“吾尝为陇西守，羌尝
反，吾诱而降，降者八百余人，吾诈而同日杀之。至今大恨独此耳。”朔曰：“祸莫大于杀已降，此乃将军所以不得侯者也。”
<br>
<br>　　<span style="font-size:10.5pt;color:'004060'">注①索隐中音丁仲反。率音律，亦音双笔反。小颜云：“率谓军功封赏之科，着在
法令，故云中率。”
<br>
<br>　　注②索隐案：以九品而论，在下之中，当第八。
<br>
<br>　　注③索隐案：谓不在人后。</span>
<br>
<br>　　后二岁，大将军p骠骑将军大出击匈奴，广数自请行。天子以为老，弗许；良久乃
许之，以为前将军。是岁，元狩四年也。
<br>
<br>　　广既从大将军青击匈奴，既出塞，青捕虏知单于所居，乃自以精兵走之，而令广并
于右将军军，①出东道。东道少回远，而大军行水草少，其势不屯行。②广自请曰：
“臣部为前将军，今大将军乃徙令臣出东道，且臣结发而与匈奴战，今乃一得当单于，
③臣愿居前，先死单于。”大将军青亦阴受上诫，以为李广老，数奇，④毋令当单于，
恐不得所欲。而是时公孙敖新失侯，为中将军从大将军，大将军亦欲使敖与俱当单于，
故徙前将军广。广时知之，固自辞于大将军。大将军不听，令长史封书与广之莫府，曰：
“急诣部，如书。”⑤广不谢大将军而起行，意甚愠怒而就部，引兵与右将军食其⑥合
军出东道。军亡导，或失道，⑦后大将军。大将军与单于接战，单于遁走，弗能得而还。
南绝幕，⑧遇前将军p右将军。广已见大将军，还入军。大将军使长史持L醪遗广，因
问广p食其失道状，青欲上书报天子军曲折。⑨广未对，大将军使长史急责广之幕府对
簿。广曰：“诸校尉无罪，乃我自失道。吾今自上簿。”
<br>
<br>　　<span style="font-size:10.5pt;color:'004060'">注①集解徐广曰：“主爵赵食其为右将军。”
<br>
<br>　　注②集解张晏曰：“以水草少，不可k辈。”
<br>
<br>　　注③索隐今得当单于。案：广言自少时结发而与匈奴战，唯今者得与单于相当遇也。
<br>
<br>　　注④集解如淳曰：“数为匈奴所败，奇为不偶也。”索隐案：服虔云“作事数不偶
也”。音朔。小颜音所具反。奇，萧该音居宜反。
<br>
<br>　　注⑤正义令广如其文牒，急引兵徙东道也。
<br>
<br>　　注⑥索隐音异基。案：赵将军名也。或亦依字读。
<br>
<br>　　注⑦索隐谓无人导引，军故失道也。
<br>
<br>　　注⑧正义绝，度也。南归度沙幕。
<br>
<br>　　注⑨正义言委曲而行回折，使军后大将军也。</span>
<br>
<br>　　至莫府，广谓其麾下曰；“广结发与匈奴大小七十余战，今幸从大将军出接单于兵，
而大将军又徙广部行回远，而又迷失道，岂非天哉！且广年六十余矣，终不能复对刀笔
之吏。”遂引刀自刭。广军士大夫一军皆哭。百姓闻之，知与不知，无老壮皆为垂涕。
而右将军独下吏，当死，赎为庶人。
<br>
<br>　　广子三人，曰当户p椒p敢，为郎。天子与韩嫣①戏，嫣少不逊，当户击嫣，嫣走。
于是天子以为勇。当户早死，拜椒为代郡太守，皆先广死。当户有遗腹子名陵。广死军
时，敢从骠骑将军。广死明年，李蔡以丞相坐侵孝景园嫉兀②当下吏治，蔡亦自杀，
不对狱，国除。李敢以校尉从骠骑将军击胡左贤王，力战，夺左贤王鼓旗，斩首多，赐
爵关内侯，食邑二百户，代广为郎中令。顷之，怨大将军青之恨其父，③乃击伤大将军，
大将军匿讳之。居无何，敢从上雍，④至甘泉宫猎。骠骑将军去病与青有亲，射杀敢。
去病时方贵幸，上讳云鹿触杀之。居岁余，去病死。⑤而敢有女为太子中人，爱幸，敢
男禹有宠于太子，然好利，李氏陵迟衰微矣。
<br>
<br>　　<span style="font-size:10.5pt;color:'004060'">注①索隐或音偃，又音许干反。
<br>
<br>　　注②索隐家羧司罘矗又音乃段反，又音而宣反。案：嫉兀神道之地也。
<br>
<br>　　黄图云“阳陵阙门西出，神道四通。茂陵神道广四十三丈”也。正义汉书云：“诏
赐地阳陵，当得二十亩，蔡盗取三顷，颇卖得四十余万，又盗取神道外嫉匾荒叮葬
其中。当下狱，自杀。”
<br>
<br>　　注③索隐小颜云：“令其父恨而死。”
<br>
<br>　　注④索隐刘氏音尚。大颜云“雍地形高，故云上”。
<br>
<br>　　注⑤集解徐广曰：“元狩六年。”</span>
<br>
<br>　　李陵既壮，选为建章监，监诸骑。善射，爱士卒。天子以为李氏世将，而使将八百
骑。尝深入匈奴二千余里，过居延①视地形，无所见虏而还。拜为骑都尉，将丹阳楚人
五千人，教射酒泉p张掖以屯]胡。
<br>
<br>　　<span style="font-size:10.5pt;color:'004060'">注①集解徐广曰：“属张掖。”正义括地志云：“居延海在甘州张掖县东北六十四
里。地理志云‘居延泽古文以为流沙’。甘州在京西北二千四百六十里。”</span>
<br>
<br>　　数岁，天汉二年秋，贰师将军李广利将三万骑击匈奴右贤王于祁连天山，①而使陵
将其射士步兵五千人出居延北可千余里，欲以分匈奴兵，毋令专走贰师也。陵既至期还，
而单于以兵八万围击陵军。陵军五千人，兵矢既尽，士死者过半，而所杀伤匈奴亦万余
人。且引且战，连斗八日，还未到居延百余里，匈奴遮狭绝道，陵食乏而救兵不到，虏
急击招降陵。陵曰：“无面目报陛下。”遂降匈奴。其兵尽没，余亡散得归汉者四百余
人。
<br>
<br>　　<span style="font-size:10.5pt;color:'004060'">注①集解徐广曰：“出炖煌至天山。”索隐案：晋灼云“在西域，近蒲类海”。</span>
<br>
<br>　　又西河旧事云“白山冬夏有雪，匈奴谓之天山也”。正义括地志云：“祁连山在甘
州张掖县西南二百里。天山一名白山，今名初罗漫山，在伊吾县北百二十里。伊州在京西北四千四百一十六里。”
<br>
<br>　　单于既得陵，素闻其家声，及战又壮，乃以其女妻陵而贵之。汉闻，族陵母妻子。
自是之后，李氏名败，而陇西之士居门下者皆用为耻焉。
<br>
<br>　　太史公曰：传曰“其身正，不令而行；其身不正，虽令不从”。其李将军之谓也？
<br>
<br>　　余睹李将军悛悛①如鄙人，口不能道辞。及死之日，天下知与不知，皆为尽哀。彼
其忠实心诚信于士大夫也？谚曰“桃李不言，下自成蹊”。②此言虽小，可以谕大也。
<br>
<br>　　<span style="font-size:10.5pt;color:'004060'">注①索隐音七旬反。汉书作“恂恂”，音询。
<br>
<br>　　注②索隐案：姚氏云“桃李本不能言，但以华实感物，故人不期而往，其下自成蹊
径也。以喻广虽不能出辞，能有所感，而忠心信物故也”。</span>
<br>
<br>　　【索隐述赞】臂善射，实负其能。解鞍却敌，圆阵摧锋。边郡屡守，大军再从。
失道见斥，数奇不封。惜哉名将，天下无双！

</span></td>
  </tr>
<tr><td align=center><a href="index.htm"><span style="font-size:12pt; color: #2895C3; letter-spacing: 1px; line-height: 25px;">返&nbsp;&nbsp;回</span></a>&nbsp;&nbsp;&nbsp;&nbsp;<a href="110.htm"><span style="font-size:12pt; color: #2895C3; letter-spacing: 1px; line-height: 25px;">下一页</span></a></td></tr>
</table>
</center></div>
<div align="center"><center>
<table border=0 width=100% cellspacing=0 cellpadding=0>

<tr>
 <td  align='center'style="font-size: 11.5pt"><hr width="85%" size="1" 
 color="#CBE2EC"><a href="http://www.my285.com/">梦远书城(<font face="华文新魏">my285.com</font>)</a></td></tr></table>
</center></div>
<div align="center">
<script src="http://www.my285.com/41tf/gdx.js"></script>
<script src="http://www.my285.com/41tf/wd.js"></script></div>


<center><script src="../../41tf/WB.js"></script></center>
<script src="../../41tf/wdp.js"></script>
<script src="../../41tf/wdt.js"></script>
<div style='display:"none"'><script src="../../41tf/tj.js"></script></div>

</body>

<!-- Mirrored from www.my285.com/shishu/shiji/109.htm by HTTrack Website Copier/3.x [XR&CO'2007], Thu, 21 Mar 2013 04:00:47 GMT -->
</html>
