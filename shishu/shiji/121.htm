<html>

<!-- Mirrored from www.my285.com/shishu/shiji/121.htm by HTTrack Website Copier/3.x [XR&CO'2007], Thu, 21 Mar 2013 04:01:01 GMT -->
<head>
<meta http-equiv="Content-Type" content="text/html; charset=gb2312">
<title>梦远书城_史记(集注本) </title>
<link rel="stylesheet" href="images/wyt.css">

</head>
<center><script src="http://www.my285.com/41tf/DH1.js"></script></center>
<table border="0" width="100%" cellspacing="0" cellpadding="0" background="../../41tf/bj1.gif">
<tr><td align="center">
<script src="../../41tf/DH0.js"></script></td></tr></table>
<center><script src="../../41tf/DH.js"></script></center>
<div align="center">
<script src="http://www.my285.com/41tf/dd.js"></script>
<script src="http://www.my285.com/41tf/gds.js"></script></div><body bgcolor="#f7f7e7" topmargin="2" leftmargin="0" rightmargin="0" 
bottommargin="0">

<div align="center"><img src="images/logo.gif" width="165" height="41"></div>
<div align="center"><hr color="#CBE2EC" width=85%></div>
<div align=center><table width=85%>
   <tr><td align=right style="font-size:12pt; color: #2895C3; letter-spacing: 1px; line-height: 25px;">卷一百二十一&nbsp;&nbsp;儒林列传　第六十一
</span></td></tr></table></div><p>
<div align="center"><center>
<table border="0" width="85%">
  <tr>
    <td style="font-size:12pt; line-height: 150%;"><br>
<br>　　正义姚承云：“儒谓博士，为儒雅之林，综理古文，宣明旧艺，咸劝儒者，以成王
化者也。”
<br>
<br>　　太史公曰：余读功令，①至于广厉学官之路，未尝不废书而叹也。曰：嗟乎！
<br>
<br>　　夫周室衰而关雎作，幽厉微而礼乐坏，诸侯恣行，政由强国。故孔子闵王路废而邪
道兴，于是论次诗书，修起礼乐。适齐闻韶，三月不知肉味。自]返鲁，然后乐正，雅
颂各得其所。②世以混浊莫能用，是以仲尼干七十余君③无所遇，曰“苟有用我者，期
月而已矣”。西狩获麟，曰“吾道穷矣”。故因史记作春秋，以当王法，其辞微而指博，
后世学者多录焉。④
<br>
<br>　　<span style="font-size:10.5pt;color:'004060'">注①索隐案：谓学者课功着之于令，即今学令是也。
<br>
<br>　　注②正义郑玄云：“鲁哀公十一年。是时道衰乐废，孔子还，修正之，故雅颂各得
其所也。”
<br>
<br>　　注③索隐案：后之记者失辞也。案家语等说，云孔子历聘诸国，莫能用，谓周p郑
p齐p宋p曹p]p陈p楚p□p莒p匡等。纵历小国，亦无七十余国也。
<br>
<br>　　注④集解徐广曰：“录，一作‘缪’。”</span>
<br>
<br>　　自孔子卒后，七十子之徒散游诸侯，大者为师傅卿相，①小者友教士大夫，或隐而
不见。故子路居]，②子张居陈，③澹台子羽居楚，④子夏居西河，⑤子贡终于齐。⑥
如田子方p段干木p吴起p禽滑厘之属，皆受业于子夏之伦，为王者师。是时独魏文侯
好学。后陵迟以至于始皇，天下并争于战国，懦术既绌焉，然齐鲁之闲，学者独不废也。
于威p宣之际，孟子p荀卿之列，咸遵夫子之业而润色之，以学显于当世。
<br>
<br>　　<span style="font-size:10.5pt;color:'004060'">注①索隐案：子夏为魏文侯师。子贡为齐p鲁聘吴p越，盖亦卿也。而宰予亦仕齐
为卿。余未闻也。
<br>
<br>　　注②集解案：仲尼弟子列传子路死于]，时孔子尚存也。
<br>
<br>　　注③正义今陈州。
<br>
<br>　　注④正义今苏州城南五里有澹台湖，湖北有澹台。
<br>
<br>　　注⑤正义今汾州。
<br>
<br>　　注⑥正义今青州。</span>
<br>
<br>　　及至秦之季世，焚诗书，坑术士，①六从此缺焉。陈涉之王也，而鲁诸儒持孔氏
之礼器往归陈王。于是孔甲为陈涉博士，②卒与涉俱死。陈涉起匹夫，驱瓦合适戍，③
旬月以王楚，不满半岁竟灭亡，其事至微浅，然而缙绅先生之徒负孔子礼器往委质为臣
者，何也？以秦焚其业，积怨而发愤于陈王也。
<br>
<br>　　<span style="font-size:10.5pt;color:'004060'">注①正义颜云：“今新丰县温汤之处号愍儒乡。温汤西南三里有马谷，谷之西岸有
坑，古相传以为秦坑儒处也。]宏诏定古文尚书序云‘秦既焚书，恐天下不从所改更法，
而诸生到者拜为郎，前后七百人，乃密种瓜于骊山陵谷中温处，瓜实成，诏博士诸生说
之。人言不同，乃令就视。为伏机，诸生贤儒皆至焉，方相难不决，因发机，从上填之
以土，皆压，终乃无声’也。”
<br>
<br>　　注②集解徐广曰：“孔子八世孙，名鲋字甲也。”
<br>
<br>　　注③索隐上音丁革反。</span>
<br>
<br>　　及高皇帝诛项籍，举兵围鲁，鲁中诸儒尚讲诵习礼乐，弦歌之音不绝，岂非圣人之
遗化，好礼乐之国哉？故孔子在陈，曰“归与归与！吾党之小子狂简，斐然成章，不知
所以裁之”。夫齐鲁之闲于文学，自古以来，其天性也。故汉兴，然后诸儒始得修其经
，讲习大射乡饮之礼。叔孙通作汉礼仪，因为太常，诸生弟子共定者，咸为选首，于
是喟然叹兴于学。然尚有干戈，平定四海，①亦未暇遑庠序之事也。孝惠p吕后时，公
卿皆武力有功之臣。孝文时颇征用，②然孝文帝本好刑名之言。及至孝景，不任儒者，
而窦太后又好黄老之术，故诸博士具官待问，未有进者。
<br>
<br>　　<span style="font-size:10.5pt;color:'004060'">注①正义颜云：“陈gp卢绾p韩信p黥布之徒相次反叛，征讨也。”
<br>
<br>　　注②正义言孝文稍用文学之士居位。</span>
<br>
<br>　　及今上即位，赵绾p王臧之属明儒学，而上亦乡之，于是招方正贤良文学之士。
<br>
<br>　　自是之后，言诗于鲁则申培公，①于齐则辕固生，②于燕则韩太傅。③言尚书自济
南伏生。④言礼自鲁高堂生。⑤言易自川田生。言春秋于齐鲁自胡毋生，⑥于赵自董
仲舒。及窦太后崩，武安侯田`为丞相，绌黄老p刑名百家之言，延文学儒者数百人，
而公孙弘以春秋白衣为天子三公，⑦封以平津侯。天下之学士靡然乡风矣。
<br>
<br>　　<span style="font-size:10.5pt;color:'004060'">注①集解徐广曰：“一作‘陪’。”韦昭曰：“培，申公名，音扶尤反。”索隐徐
广云“培，一作‘陪’，音裴”。韦昭曰“培，申公之名，音浮”。邹氏音普来反也。
<br>
<br>　　注②正义申，辕，姓；培，固，名；公，生，其处号也。
<br>
<br>　　注③索隐韩婴也。为常山王太傅也。
<br>
<br>　　注④索隐按：张华云名胜，汉纪云字子贱。
<br>
<br>　　注⑤索隐谢承云“秦氏季代有鲁人高堂伯”，则“伯”是其字。云“生”者，自汉
已来儒者皆号“生”，亦“先生”省字呼之耳。
<br>
<br>　　注⑥索隐毋音无。胡毋，姓。字子都。
<br>
<br>　　注⑦集解徐广曰：“一云‘自齐为天子三公’。”</span>
<br>
<br>　　公孙弘为学官，悼道之郁滞，乃请曰：“丞相御史言：①制曰‘盖闻导民以礼，风
之以乐。婚姻者，居屋之大伦也。今礼废乐崩，朕甚愍焉。故详延天下方正博闻之士，
咸登诸朝。其令礼官劝学，讲议洽闻兴礼，以为天下先。太常议，与博士弟子，崇乡里
之化，以广贤材焉’。谨与太常臧p②博士平等议曰：闻三代之道，乡里有教，夏曰校，
③殷曰序，④周曰庠。⑤其劝善也，显之朝廷；
<br>
<br>　　其惩恶也，加之刑罚。故教化之行也，建首善自京师始，由内及外。今陛下昭至德，
开大明，配天地，本人伦，劝学修礼，崇化厉贤，以风四方，太平之原也。古者政教未
洽，不备其礼，请因旧官而兴焉。为博士官置弟子五十人，复其身。太常择民年十八已
上，仪状端正者，补博士弟子。郡国县道邑有好文学，敬长上，肃政教，顺乡里，出入
不悖所闻者，令相长丞上属所二千石，⑥二千石谨察可者，当与计偕，诣太常，⑦得受
业如弟子。一岁皆辄试，能通一以上，补文学掌故缺；其高弟可以为郎中者，太常籍
奏。即有秀才异等，辄以名闻。其不事学若下材及不能通一，辄罢之，而请诸不称者
罚。臣谨案诏书律令下者，明天人分际，通古今之义，文章尔雅，训辞深厚，⑧恩施甚
美。
<br>
<br>　　小吏浅闻，不能究宣，无以明布谕下。治礼次治掌故，⑨以文学礼义为官，迁留滞。
请选择其秩比二百石以上，及吏百石通一以上，补左右内史p⑩大行卒史；比百石已
下，补郡太守卒史：皆各二人，边郡一人。先用诵多者，若不足，乃择掌故补中二千石
属，⑾文学掌故补郡属，⑿备员。请着功令。佗如律令。”制曰：“可。”自此以来，
则公卿大夫士吏斌斌多文学之士矣。
<br>
<br>　　<span style="font-size:10.5pt;color:'004060'">注①正义自此以下，皆弘奏请之辞。
<br>
<br>　　注②集解汉书百官表孔臧也。
<br>
<br>　　注③正义校，教也。可教道也。
<br>
<br>　　注④正义序，舒也。言舒礼教。
<br>
<br>　　注⑤正义庠，详也。言详审经典。
<br>
<br>　　注⑥索隐上时两反。属音烛。属，委也。所二千石，谓于所部之郡守相。
<br>
<br>　　注⑦索隐计，计吏也。偕，俱也。谓令与计吏俱诣太常也。
<br>
<br>　　注⑧索隐谓诏书文章雅正，训辞深厚也。
<br>
<br>　　注⑨集解徐广曰：“一云‘次治礼学掌故’。”
<br>
<br>　　注⑩正义案：左右内史后改为左冯翊p右扶风。
<br>
<br>　　注⑾索隐苏林曰；“属亦曹吏，今县官文书解云‘属某甲’。”
<br>
<br>　　注⑿索隐如淳云：“汉仪弟子射策，甲科百人补郎中，乙科二百人补太子舍人，皆
秩比二百石；次郡国文学，秩百石也。”</span>
<br>
<br>　　申公者，鲁人也。高祖过鲁，申公以弟子从师入见①高祖于鲁南宫。②吕太后时，
申公游学长安，与刘郢同师。③已而郢为楚王，令申公傅其太子戊。④戊不好学，疾申
公。及王郢卒，戊立为楚王，胥靡申公。⑤申公耻之，归鲁，退居家教，终身不出门，
复谢绝宾客，独王命召之乃往。⑥弟子自远方至受业者百余人。申公独以诗经为训以教，
无传*(疑)*，疑者则阙不传。⑦
<br>
<br>　　<span style="font-size:10.5pt;color:'004060'">注①索隐按：汉书云“申公少与楚元王俱事齐人浮丘伯，受诗”。
<br>
<br>　　注②正义括地志云：“泮宫在兖州曲阜县西南二百里鲁城内宫之内。郑云泮之言半
也，其制半于天子之璧雍。”
<br>
<br>　　注③索隐案：汉书云“吕太后时，浮丘伯在长安，申公与元王郢客俱卒学”也。
<br>
<br>　　注④集解徐广曰：“楚元王刘交以文帝元年薨，子夷王郢立，四岁薨，子戊立。
<br>
<br>　　郢以吕后二年封上侯，文帝元年立为楚王。”
<br>
<br>　　注⑤集解徐广曰：“腐刑。”
<br>
<br>　　注⑥集解徐广曰：“鲁恭王也。”
<br>
<br>　　注⑦索隐谓申公不作诗传，但教授，有疑则阙耳。</span>
<br>
<br>　　兰陵王臧既受诗，以事孝景帝为太子少傅，免去。今上初即位，臧乃上书宿]上，
累迁，一岁中为郎中令。及代赵绾亦尝受诗申公，绾为御史大夫。绾p臧请天子，欲立
明堂以朝诸侯，不能就其事，乃言师申公。于是天子使使束帛加璧安车驷马迎申公，弟
子二人乘轺传从。①至，见天子。天子问治乱之事，申公时已八十余，老，对曰：“为
治者不在多言，顾力行何如耳。”是时天子方好文词，见申公对，默然。然已招致，则
以为太中大夫，舍鲁邸，议明堂事。太皇窦太后好老子言，不说儒术，得赵绾p王臧之
过以让上，上因废明堂事，尽下赵绾p王臧吏，后皆自杀。申公亦疾免以归，数年卒。
<br>
<br>　　<span style="font-size:10.5pt;color:'004060'">注①集解徐广曰：“马车。”</span>
<br>
<br>　　弟子为博士者十余人：孔安国至临淮太守，①周霸至胶西内史，夏宽至城阳内史，
砀鲁赐至东海太守，兰陵缪生②至长沙内史，徐偃为胶西中尉，邹人阙门庆忌③为胶东
内史。其治官民皆有廉节，称其好学。学官弟子行虽不备，而至于大夫p郎中p掌故以
百数。言诗虽殊，多本于申公。
<br>
<br>　　<span style="font-size:10.5pt;color:'004060'">注①集解徐广曰：“孔鲋之弟子襄为惠帝博士，迁为长沙太傅，生忠，忠生武及安
国。安国为博士，临淮太守。”
<br>
<br>　　注②索隐缪音亡救反。缪氏出兰陵。一音穆。所谓穆生，为楚元王所礼也。
<br>
<br>　　注③集解汉书音义曰：“姓阙门，名庆忌。”</span>
<br>
<br>　　清河王太傅辕固生者，齐人也。以治诗，孝景时为博士。与黄生争论景帝前。
<br>
<br>　　黄生曰：“汤武非受命，乃s也。”辕固生曰：“不然。夫桀纣虐乱，天下之心皆
归汤武，汤武与天下之心而诛桀纣，桀纣之民不为之使而归汤武，汤武不得已而立，非
受命为何？”
<br>
<br>　　黄生曰：“冠虽敝，必加于首；履虽新，必关于足。何者，上下之分也。今桀纣虽
失道，然君上也；汤武虽圣，臣下也。夫主有失行，臣下不能正言匡过以尊天子，反因
过而诛之，代立践南面，非s而何也？”辕固生曰：“必若所云，是高帝代秦即天子之
位，非邪？”于是景帝曰：“食肉不食马肝，①不为不知味；
<br>
<br>　　言学者无言汤武受命，不为愚。”遂罢。是后学者莫敢明受命放杀者。
<br>
<br>　　<span style="font-size:10.5pt;color:'004060'">注①正义论衡云：“气热而毒盛，故食马肝杀人。又盛夏马行多渴死，杀气为毒也。”</span>
<br>
<br>　　窦太后好老子书，召辕固生问老子书。固曰：“此是家人言耳。”①太后怒曰：“安得司空城旦书乎？”②乃使固入圈刺豕。景帝知太后怒而固直言无罪，乃假固利兵，下圈刺豕，正中其心，一刺，豕应手而倒。太后默然，无以复罪，罢之。居顷之，
景帝以固为廉直，拜为清河王太傅。③久之，病免。
<br>
<br>　　<span style="font-size:10.5pt;color:'004060'">注①索隐此家人言耳。服虔云：“如家人言也。”案：老子道德篇近而观之，理国
理身而已，故言此家人之言也。
<br>
<br>　　注②集解徐广曰：“司空，主刑徒之官也。”S案：汉书音义曰“道家以儒法为急，
比之于律令”。
<br>
<br>　　注③集解徐广曰：“哀王乘也。”</span>
<br>
<br>　　今上初即位，复以贤良征固。诸谀儒多疾毁固，曰“固老”，罢归之。时固已九十
余矣。
<br>
<br>　　固之征也，薛人公孙弘亦征，①侧目而视固。固曰：“公孙子，务正学以言，无曲
学以阿世！”自是之后，齐言诗皆本辕固生也。诸齐人以诗显贵，皆固之弟子也。
<br>
<br>　　<span style="font-size:10.5pt;color:'004060'">注①集解徐广曰：“薛县在川。”</span>
<br>
<br>　　韩生者，①燕人也。孝文帝时为博士，景帝时为常山王太傅。②韩生推诗之意而为
内外传数万言，其语颇与齐鲁闲殊，然其归一也。淮南贲生③受之。自是之后，而燕赵闲言诗者由韩生。韩生孙商为今上博士。
<br>
<br>　　<span style="font-size:10.5pt;color:'004060'">注①集解汉书曰：“名婴。”
<br>
<br>　　注②集解徐广曰：“宪王舜也。”
<br>
<br>　　注③索隐贲音肥。</span>
<br>
<br>　　伏生者，①济南人也。故为秦博士。孝文帝时，欲求能治尚书者，天下无有，乃闻
伏生能治，欲召之。是时伏生年九十余，老，不能行，于是乃诏太常使掌故朝错往受之。
秦时焚书，伏生壁藏之。其后兵大起，流亡，汉定，伏生求其书，亡数十篇，独得二十
九篇，即以教于齐鲁之闲。学者由是颇能言尚书，诸山东大师无不涉尚书以教矣。
<br>
<br>　　<span style="font-size:10.5pt;color:'004060'">注①集解张晏曰：“伏生名胜，伏氏碑云。”</span>
<br>
<br>　　伏生教济南张生及欧阳生，①欧阳生教千乘儿宽。儿宽既通尚书，以文学应郡举，
诣博士受业，受业孔安国。儿宽贫无资用，常为弟子都养，②及时时闲行佣赁，以给衣
食。行常带经，止息则诵习之。以试第次，补廷尉史。是时张汤方乡学，以为奏谳掾，
以古法议决疑大狱，而爱幸宽。宽为人温良，有廉智，自持，而善著书p书奏，敏于文，
口不能发明也。汤以为长者，数称誉之。
<br>
<br>　　及汤为御史大夫，以儿宽为掾，荐之天子。天子见问，说之。张汤死后六年，儿宽
位至御史大夫。③九年而以官卒。宽在三公位，以和良承意从容得久，然无有所匡谏；
于官，官属易之，不为尽力。张生亦为博士。而伏生孙以治尚书征，不能明也。
<br>
<br>　　<span style="font-size:10.5pt;color:'004060'">注①集解汉书曰：“字和伯，千乘人。”
<br>
<br>　　注②索隐谓倪宽家贫，为弟子造食也。何休注公羊“灼烹为养”。案：有厮养卒，
厮掌马，养造食。
<br>
<br>　　注③集解徐广曰：“元封元年。”</span>
<br>
<br>　　自此之后，鲁周霸p孔安国，雒阳贾嘉，颇能言尚书事。孔氏有古文尚书，而安国
以今文读之，因以起其家。逸书①得十余篇，盖尚书滋多于是矣。
<br>
<br>　　<span style="font-size:10.5pt;color:'004060'">注①索隐案：孔臧与安国书云“旧书潜于壁室，□尔复出，古训复申。唯闻尚书二
十八篇取象二十八宿，何图乃有百篇。即知以今绚古，隶篆推科斗，以定五十余篇，并
为之传也”。艺文志曰二十九篇，得多十六篇。起者，谓起发以出也。</span>
<br>
<br>　　诸学者多言礼，而鲁高堂生最本。礼固自孔子时而其经不具，及至秦焚书，书散亡
益多，于今独有士礼，高堂生能言之。
<br>
<br>　　而鲁徐生善为容。①孝文帝时，徐生以容为礼官大夫。传子至孙延p徐襄。
<br>
<br>　　襄，其天姿善为容，不能通礼经；延颇能，未善也。襄以容为汉礼官大夫，至广陵
内史。延及徐氏弟子公户满意p②桓生p单次，③皆尝为汉礼官大夫。
<br>
<br>　　而瑕丘萧奋④以礼为淮阳太守。是后能言礼为容者，由徐氏焉。
<br>
<br>　　<span style="font-size:10.5pt;color:'004060'">注①索隐汉书作“颂”，亦音容也。
<br>
<br>　　注②索隐公户，姓；满意，名也。案：邓展云二人姓字，非也。
<br>
<br>　　注③索隐上音善。单，姓；次，名也。
<br>
<br>　　注④集解徐广曰：“属山阳也。”</span>
<br>
<br>　　自鲁商瞿受易孔子，①孔子卒，商瞿传易，六世至齐人田何，字子庄，②而汉兴。
田何传东武人王同子仲，子仲传川人杨何。③何以易，元光元年征，官至中大夫。齐
人即墨成以易至城阳相。广川人孟但以易为太子门大夫。
<br>
<br>　　鲁人周霸，莒人衡胡，④临人主父偃，皆以易至二千石。然要言易者本于杨何之
家。
<br>
<br>　　<span style="font-size:10.5pt;color:'004060'">注①索隐案：商姓，瞿名，字子木。瞿音劬。
<br>
<br>　　注②索隐案：汉书云“商瞿授东鲁桥庇子庸，子庸授江东U臂子弓，子弓授燕周丑
子家，子家授东武孙虞子乘”。仲尼弟子传作“淳于人光羽子乘”，不同也。子乘授田
何子装，是六代孙也。
<br>
<br>　　注③索隐案：田何传东武王同，同传川杨何。
<br>
<br>　　注④集解徐广曰：“莒一作‘吕’。”</span>
<br>
<br>　　董仲舒，广川人也。以治春秋，孝景时为博士。下帷讲诵，弟子传以久次相受业，
或莫见其面，盖三年董仲舒不观于舍园，其精如此。进退容止，非礼不行，学士皆师尊
之。今上即位，为江都相。①以春秋灾异之变推阴阳所以错行，故求雨闭诸阳，纵诸阴，
其止雨反是。行之一国，未尝不得所欲。中废为中大夫，居舍，着灾异之记。是时辽东
高庙灾，主父偃疾之，取其书奏之天子。②天子召诸生示其书，有刺讥。董仲舒弟子吕
步舒③不知其师书，以为下愚。于是下董仲舒吏，当死，诏赦之。于是董仲舒竟不敢复
言灾异。
<br>
<br>　　<span style="font-size:10.5pt;color:'004060'">注①索隐案：仲舒事易王。王，武帝兄也。
<br>
<br>　　注②集解徐广曰：“建元六年。”索隐案：汉书以为辽东高庙及长陵园殿灾也。
<br>
<br>　　仲舒为灾异记，草而未奏，主父偃窃而奏之。
<br>
<br>　　注③集解徐广曰：“一作‘荼’，亦音舒。”</span>
<br>
<br>　　董仲舒为人廉直。是时方外攘四夷，公孙弘治春秋不如董仲舒，而弘希世用事，位
至公卿。董仲舒以弘为从谀。弘疾之，乃言上曰：“独董仲舒可使相缪西王。”
<br>
<br>　　胶西王素闻董仲舒有行，亦善待之。董仲舒恐久获罪，疾免居家。至卒，终不治产
业，以修学著书为事。故汉兴至于五世之闲，唯董仲舒名为明于春秋，其传公羊氏也。
<br>
<br>　　胡毋生，①齐人也。孝景时为博士，以老归教授。齐之言春秋者多受胡毋生，公孙
弘亦颇受焉。
<br>
<br>　　<span style="font-size:10.5pt;color:'004060'">注①集解汉书曰：“字子都。”</span>
<br>
<br>　　瑕丘江生为谷梁春秋。自公孙弘得用，尝集比其义，卒用董仲舒。
<br>
<br>　　仲舒弟子遂者：兰陵褚大，广川殷忠，①温吕步舒。褚大至梁相。步舒至长史，持
节使决淮南狱，于诸侯擅专断，不报，以春秋之义正之，天子皆以为是。
<br>
<br>　　弟子通者，至于命大夫；为郎p谒者p掌故者以百数。而董仲舒子及孙皆以学至大
官。
<br>
<br>　　<span style="font-size:10.5pt;color:'004060'">注①集解徐广曰：“殷，一作‘段’，又作‘瑕’也。’【索隐述赞】孔氏之衰，
经书绪乱。言诸六学，始自炎汉。着令立官，四方腕。曲台坏壁，书礼之冠。传易言
诗，云蒸雾散。兴化致理，鸿猷克赞。

</span></td>
  </tr>
<tr><td align=center><a href="index.htm"><span style="font-size:12pt; color: #2895C3; letter-spacing: 1px; line-height: 25px;">返&nbsp;&nbsp;回</span></a>&nbsp;&nbsp;&nbsp;&nbsp;<a href="122.htm"><span style="font-size:12pt; color: #2895C3; letter-spacing: 1px; line-height: 25px;">下一页</span></a></td></tr>
</table>
</center></div>
<div align="center"><center>
<table border=0 width=100% cellspacing=0 cellpadding=0>

<tr>
 <td  align='center'style="font-size: 11.5pt"><hr width="85%" size="1" 
 color="#CBE2EC"><a href="http://www.my285.com/">梦远书城(<font face="华文新魏">my285.com</font>)</a></td></tr></table>
</center></div>
<div align="center">
<script src="http://www.my285.com/41tf/gdx.js"></script>
<script src="http://www.my285.com/41tf/wd.js"></script></div>


<center><script src="../../41tf/WB.js"></script></center>
<script src="../../41tf/wdp.js"></script>
<script src="../../41tf/wdt.js"></script>
<div style='display:"none"'><script src="../../41tf/tj.js"></script></div>

</body>

<!-- Mirrored from www.my285.com/shishu/shiji/121.htm by HTTrack Website Copier/3.x [XR&CO'2007], Thu, 21 Mar 2013 04:01:02 GMT -->
</html>
