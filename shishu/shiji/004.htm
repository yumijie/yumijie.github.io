<html>

<!-- Mirrored from www.my285.com/shishu/shiji/004.htm by HTTrack Website Copier/3.x [XR&CO'2007], Thu, 21 Mar 2013 03:58:49 GMT -->
<head>
<meta http-equiv="Content-Type" content="text/html; charset=gb2312">
<title>梦远书城_史记(集注本) </title>
<link rel="stylesheet" href="images/wyt.css">

</head>
<center><script src="http://www.my285.com/41tf/DH1.js"></script></center>
<table border="0" width="100%" cellspacing="0" cellpadding="0" background="../../41tf/bj1.gif">
<tr><td align="center">
<script src="../../41tf/DH0.js"></script></td></tr></table>
<center><script src="../../41tf/DH.js"></script></center>
<div align="center">
<script src="http://www.my285.com/41tf/dd.js"></script>
<script src="http://www.my285.com/41tf/gds.js"></script></div><body bgcolor="#f7f7e7" topmargin="2" leftmargin="0" rightmargin="0" 
bottommargin="0">

<div align="center"><img src="images/logo.gif" width="165" height="41"></div>
<div align="center"><hr color="#CBE2EC" width=85%></div>
<div align=center><table width=85%>
   <tr><td align=right style="font-size:12pt; color: #2895C3; letter-spacing: 1px; line-height: 25px;">卷四&nbsp;&nbsp;周本纪　第四 
</span></td></tr></table></div><p>
<div align="center"><center>
<table border="0" width="85%">
  <tr>
    <td style="font-size:12pt; line-height: 150%;"><br>
<br>　　周后稷，名弃。①其母有邰氏女，曰姜原。②姜原为帝喾元妃。③姜原出野，见巨
人迹，心忻然说，欲践之，践之而身动如孕者。居期而生子，以为不祥，弃之隘巷，④
马牛过者皆辟不践；徙置之林中，适会山林多人，迁之；而弃渠中冰上，飞鸟以其翼覆荐之。姜原以为神，遂收养长之。初欲弃之，因名曰
弃。⑤
<br>
<br>　　<span style="font-size:10.5pt;color:'004060'">注①正义因太王所居周原，因号曰周。地理志云右扶风美阳县岐山在西北中水乡，
周太王所邑。括地志云：“故周城一名美阳城，在雍州武功县西北二十五里，即太王城
也。”
<br>
<br>　　注②集解韩诗章句曰：“姜，姓。原，字。”或曰姜原，谥号也。正义邰，天来反，
亦作“痢保同。说文云：“邰，炎帝之后，姜姓，封邰，周弃外家。”
<br>
<br>　　注③索隐谯周以为“弃，帝喾之伲其父亦不着”，与此纪异也。
<br>
<br>　　注④索隐已下皆诗大雅生民篇所云“诞之隘巷，牛羊腓字之；诞之平林，会伐
平林；诞之寒冰，鸟覆翼之”，是其事也。
<br>
<br>　　注⑤正义古史考云“弃，帝喾之伲其父亦不着”，与此文稍异也。</span>
<br>
<br>　　弃为儿时，屹如巨人之志。其游戏，好种树麻p菽，麻p菽美。及为成人，遂好耕
农，相地之宜，宜谷者稼穑焉，①民皆法则之。帝尧闻之，举弃为农师，天下得其利，
有功。帝舜曰：“弃，黎民始饥，②尔后稷播时百谷。”封弃于邰，③号曰后稷，别姓
姬氏。④后稷之兴，在陶唐p虞p夏之际，皆有令德。
<br>
<br>　　<span style="font-size:10.5pt;color:'004060'">注①正义种曰稼，敛曰穑。
<br>
<br>　　注②集解徐广曰：“今文尚书云‘祖饥’，故此作‘始饥’。祖，始也。”
<br>
<br>　　注③集解徐广曰：“今料缭诜龇纭！彼饕弃诗生民曰“有邰家室”是也。邰即粒
古今字异耳。正义括地志云“故脸且幻武功城，在雍州武功县西南二十二里，古邰国，
后稷所封也。有后稷及姜祠。”毛苌云：“邰，姜国也，后稷所生。尧见天因邰而
生后稷，故因封于邰也。”
<br>
<br>　　注④集解礼纬曰：“祖以履大迹而生。”</span>
<br>
<br>　　后稷卒，①子不立。②不末年，夏后氏政衰，去稷不务，③不以失其官而e
戎狄之闲。不卒，子鞠立。鞠卒，子公刘立。公刘虽在戎狄之闲，复修后稷之业，务
耕种，行地宜，自漆p沮度渭，取材用，④行者有资，居者有畜积，民赖其庆。百姓怀
之，多徙而保归焉。周道之兴自此始，故诗人歌乐思其德。⑤公刘卒，子庆节立，国于
豳。⑥
<br>
<br>　　<span style="font-size:10.5pt;color:'004060'">注①集解山海经大荒经曰：“黑水青水之闲有广都之野，后稷葬焉。”皇甫谧曰：
“去中国三万里也。”
<br>
<br>　　注②索隐帝王世纪云“后稷纳?氏，生不”，而谯周按国语云“世后稷，以服事
虞p夏”，言世稷官，是失其代数也。若以不亲弃之子，至文王千余岁唯十四代，实
亦不合事情。正义括地志云：“不故城在庆州弘化县南三里。即不在戎狄所居之城
也。”毛诗疏云：“虞及夏p殷共有千二百岁。每世在位皆八十年，乃可充其数耳。命
之短长，古今一也，而使十五世君在位皆八十许载，子必将老始生，不近人情之甚。以
理而推，实难据信也。”
<br>
<br>　　注③集解韦昭曰：“夏太康失国，废稷之官，不复务农。”索隐国语云“弃稷不务”。
此云“去稷”者，是太史公恐“弃”是后稷之名，故变文云“去”也。
<br>
<br>　　言夏政衰，不去稷官，不复务农者也。
<br>
<br>　　注④正义公刘从漆县漆水南渡渭水，至南山取材木为用也。括地志云：“豳州新平
县即汉漆县也。漆水出岐州普润县东南岐山漆溪，东入渭。”
<br>
<br>　　注⑤索隐即诗大雅篇“笃公刘”是也。
<br>
<br>　　注⑥集解徐广曰：“新平漆县之东北有豳亭。”索隐豳即也，古今字异耳。
<br>
<br>　　正义括地志云：“豳州新平县即汉漆县，诗豳国，公刘所邑之地也。”</span>
<br>
<br>　　庆节卒，子皇仆立。皇仆卒，子差弗立。差弗卒，子毁立。①毁卒，子公非立。
②公非卒，子高圉立。③高圉卒，子亚圉立。④亚圉卒，子公叔祖类立。⑤公叔祖类卒，
子古公父立。古公父复修后稷p公刘之业，积德行义，国人皆戴之。熏育戎狄攻之，
欲得财物，予之。已复攻，欲得地与民。民皆怒，欲战。古公曰：“有民立君，将以利
之。今戎狄所为攻战，以吾地与民。民之在我，与其在彼，何异。民欲以我故战，杀人
父子而君之，予不忍为。”乃与私属遂去豳，度漆p沮，⑥u梁山，⑦止于岐下。⑧豳
人举国扶老携弱，尽复归古公于岐下。及他旁国闻古公仁，亦多归之。于是古公乃贬戎
狄之俗，而营筑城郭室屋，而邑别居之。⑨作五官有司。 ⑩民皆歌乐之，颂其德。⑾
<br>
<br>　　<span style="font-size:10.5pt;color:'004060'">注①集解音u。世本作“榆”。索隐系本作“伪榆”。
<br>
<br>　　注②索隐系本云：“公非辟方。”皇甫谧云：“公非字辟方也。”
<br>
<br>　　注③集解宋衷曰：“高圉能率稷者也，周人报之。”索隐系本云：“高圉侯侔。”
<br>
<br>　　注④集解世本云：“亚圉云都。”皇甫谧云：“云都，亚圉字。”索隐汉书古今表
曰：“云都，亚圉弟。”按：如此说，则辟方侯侔亦皆二人之名，实未能详。
<br>
<br>　　注⑤索隐系本云：“太公组绀诸T。”三代世表称叔类，凡四名。皇甫谧云“公祖
一名组绀诸T，字叔类，号曰太公”也。
<br>
<br>　　注⑥集解徐广曰：“水在杜阳岐山。杜阳县在扶风。”
<br>
<br>　　注⑦正义括地志云：“梁山在雍州好县西北十八里。”郑玄云：“岐山在梁山西
南。”然则梁山横长，其东当夏阳，西北临河，其西当岐山东北，自豳适周，当u之矣。
<br>
<br>　　注⑧集解徐广曰：“山在扶风美阳西北，其南有周原。”S案：皇甫谧云“邑于周
地，故始改国曰周”。
<br>
<br>　　注⑨集解徐广曰：“分别而为邑落也。”
<br>
<br>　　注⑩集解礼记曰：“天子之五官曰司徒p司马p司空p司士p司寇，典司五。”
郑玄曰：“此殷时制。”
<br>
<br>　　注⑾索隐即诗颂云“后稷之孙，实维太王，居岐之阳，实始翦商”是也。</span>
<br>
<br>　　古公有长子曰太伯，次曰虞仲。太姜生少子季历，①季历娶太任，②皆贤妇人，③
生昌，有圣瑞。④古公曰：“我世当有兴者，其在昌乎？”长子太伯p虞仲知古公欲立
季历以传昌，乃二人亡如荆蛮，⑤文身断发，⑥以让季历。
<br>
<br>　　<span style="font-size:10.5pt;color:'004060'">注①正义国语注云：“齐p许p申p吕四国，皆姜姓也，四岳之后，太姜之家。
太姜，太王之妃，王季之母。”
<br>
<br>　　注②集解列女传曰：“太姜，有邰氏之女。太任，挚任氏之中女。”正义国语注云：“挚p畴二国，任姓。奚仲，仲虺之后，太任之家。太任，王季之妃，文王母也。”
<br>
<br>　　注③正义列女传云：“太姜，太王娶以为妃，生太伯p仲雍p王季。太姜有色而贞
顺，率导诸子，至于成童，靡有过失。太王谋事必于太姜，迁徙必与。太任，王季娶以
为妃。太任之性，端壹诚庄，维德之行。及其有身，目不视恶色，耳不听淫声，口不出
傲言，能以胎教子，而生文王。”此皆有贤行也。
<br>
<br>　　注④正义尚书帝命验云：“季秋之月甲子，赤爵衔丹书入于酆，止于昌户。其书云：
‘敬胜怠者吉，怠胜敬者灭，义胜欲者从，欲胜义者凶。凡事不强则枉，不敬则不正。
枉者废灭，敬者万世。以仁得之，以仁守之，其量百世。以不仁得之，以仁守之，其量
十世。以不仁得之，不仁守之，不及其世’。”此盖圣瑞。
<br>
<br>　　注⑤正义太伯奔吴，所居城在苏州北五十里常州无锡县界梅里村，其城及见存。
而云“亡荆蛮”者，楚灭越，其地属楚，秦灭楚，其地属秦，秦讳“楚”，改曰“荆”，
故通号吴越之地为荆。及北人书史加云“蛮”，势之然也。
<br>
<br>　　注⑥集解应劭曰：“常在水中，故断其发，文其身，以象龙子，故不见伤害。”</span>
<br>
<br>　　古公卒，季历立，是为公季。公季修古公遗道，笃于行义，诸侯顺之。
<br>
<br>　　公季卒，①子昌立，是为西伯。西伯曰文王，②遵后稷p公刘之业，则古公p公季
之法，笃仁，敬老，慈少。礼下贤者，日中不暇食以待士，士以此多归之。伯夷p叔齐
在孤竹，③闻西伯善养老，盍往归之。太颠p闳夭p散宜生p鬻子p辛甲大夫之徒皆往
归之。④
<br>
<br>　　<span style="font-size:10.5pt;color:'004060'">注①集解皇甫谧曰：“葬县之南山。”
<br>
<br>　　注②正义帝王世纪云：“文王龙颜虎肩，身长十尺，胸有四乳。”雒书灵准听云：
“苍帝姬昌，日角鸟鼻，高长八尺二寸，圣智慈理也。”
<br>
<br>　　注③集解应邵曰：“在辽西令支。”正义括地志云：“孤竹故城在平州卢龙县南十
二里，殷时诸侯孤竹国也，姓墨胎氏。”
<br>
<br>　　注④集解刘向别录曰：“鬻子名熊，封于楚。辛甲，故殷之臣，事纣。盖七十五谏
而不听，去至周，召公与语，贤之，告文王，文王亲自迎之，以为公卿，封长子。”长
子今上党所治县是也。</span>
<br>
<br>　　崇侯虎谮西伯于殷纣曰：“西伯积善累德，诸侯皆向之，将不利于帝。”帝纣乃囚
西伯于h里。闳夭之徒患之。乃求有莘氏美女，①骊戎之文马，②有熊九驷，③他奇怪
物，因殷嬖臣费仲而献之纣。纣大说，曰：“此一物足以释西伯，④况其多乎！”乃赦
西伯，赐之弓矢斧蓟，使西伯得征伐。曰：“谮西伯者，崇侯虎也。”西伯乃献洛西之
地，以请纣去炮格之刑。纣许之。
<br>
<br>　　<span style="font-size:10.5pt;color:'004060'">注①正义括地志云：“古弃国城在同州河西县南二十里。世本云莘国，姒姓，夏禹
之后，弃散宜生等求有莘美女献纣者。”
<br>
<br>　　注②正义括地志云：“骊戎故城在雍州新丰县东南十六里，殷p周时骊戎国城也。”
按：骏马赤鬣缟身，目如黄金，文王以献纣也。
<br>
<br>　　注③正义括地志云：“郑州新郑县，本有熊氏之墟也。”按：九驷，三十六匹马也。
<br>
<br>　　注④索隐一物，谓弃氏之美女也。以殷纣淫昏好色，故知然。</span>
<br>
<br>　　西伯阴行善，诸侯皆来决平。于是虞p芮之人①有狱不能决，乃如周。入界，耕者
皆让畔，民俗皆让长。虞p芮之人未见西伯，皆X，相谓曰：“吾所争，周人所耻，何
往为，只取辱耳。”遂还，俱让而去。诸侯闻之，曰“西伯盖受命之君”。
<br>
<br>　　<span style="font-size:10.5pt;color:'004060'">注①集解地理志虞在河东大阳县，芮在冯翊临晋县。正义括地志云：“故虞城在陕
州河北县东北五十里虞山之上，古虞国也。故芮城在芮城县西二十里，古芮国也。晋太
康地记云虞西百四十里有芮城。”括地志又云：“闲原在河北县西六十五里。诗云‘虞
芮质厥成’。毛苌云‘虞芮之君相与争田，久而不平，乃相谓曰：“西伯仁人，盍往质
焉。”乃相与朝周。入其境，则耕者让畔，行者让路。
<br>
<br>　　入其邑，男女异路，班白不提挈。入其朝，士让为大夫，大夫让为卿。二国君相谓
曰：“我等小人，不可履君子之庭。”乃相让所争地以为闲原’。至今尚在。”
<br>
<br>　　注引地理志芮在临晋者，恐疏。然闲原在河东，复与虞p芮相接，临晋在河西同州，
非临晋芮乡明矣。</span>
<br>
<br>　　明年，伐犬戎。①明年，伐密须。②明年，败耆国。③殷之祖伊闻之，惧，以告帝
纣。纣曰：“不有天命乎？是何能为！”明年，伐。④明年，伐崇侯虎。⑤而作丰邑，
⑥自岐下而徙都丰。明年，西伯崩，⑦太子发立，是为武王。
<br>
<br>　　<span style="font-size:10.5pt;color:'004060'">注①集解山海经曰：“有人，人面兽身，名曰犬戎。”正义又云：“黄帝生苗龙，
苗龙生融吾，融吾生并明，并明生白犬。白犬有二，是为犬戎。”说文云“赤狄本犬种”，
故字从犬。又后汉书云“犬戎，盘瓠之后也”，今长沙武林之郡太半是也。又毛诗疏云
“犬戎昆夷”是也。
<br>
<br>　　注②集解应劭曰：“密须氏，?姓之国。”瓒曰：“安定阴密县是。”正义括地志
云：“阴密故城在泾州鹑觚县西；其东接县城，弃古密国。”杜预云?姓国，在安定阴
密县也。
<br>
<br>　　注③集解徐广曰：“一作‘弃’。”正义弃黎国也。邹诞生云本或作“黎”。孔安
国云黎在上党东北。括地志云：“故黎城，黎侯国也，在潞州黎城县东北十八里。尚书
云‘西伯既戡黎’是也。”
<br>
<br>　　注④集解徐广曰：“城在野王县西北，音于。”正义括地志云：“故城在怀州
河内县西北二十七里，古国城也。左传云：‘p晋p应p韩，武王之穆也’。”
<br>
<br>　　注⑤正义皇甫谧云夏鲧封。虞p夏p商p周皆有崇国，崇国盖在丰镐之闲。
<br>
<br>　　诗云“既伐于崇，作邑于丰”，是国之地也。
<br>
<br>　　注⑥集解徐广曰：“丰在京兆县东，有灵台。镐在上林昆明北，有镐池，去丰二
十五里。皆在长安南数十里。”正义括地志云：“周丰宫，周文王宫也，在雍州县东
三十五里。镐在雍州西南三十二里。”
<br>
<br>　　注⑦集解徐广曰：“文王九十七乃崩。”正义括地志云：“周文王墓在雍州万年县
西南二十八里原上也。”</span>
<br>
<br>　　西伯盖弃位五十年。其囚h里，盖益易之八卦为六十四卦。①诗人道西伯，盖受命
之年称王而断虞芮之讼。②后十年而崩，③谥为文王。④改法度，制正朔矣。追尊古公
为太王，公季为王季：⑤盖王瑞自太王兴。⑥
<br>
<br>　　<span style="font-size:10.5pt;color:'004060'">注①正义干凿度云：“垂黄策者羲，益卦演德者文，成命者孔也。”易正义云伏羲
制卦，文王卦辞，周公爻辞，孔十翼也。按：太史公言“盖”者，乃疑辞也。文王着演
易之功，作周纪方赞其美，不敢专定，重易故称“盖”也。
<br>
<br>　　注②正义二国相让后，诸侯归西伯者四十余国，咸尊西伯为王。盖此年受命之年称
王也。帝王世纪云：“文王弃位四十二年，岁在鹑火，文王更为受命之元年，始称王矣。”
又毛诗*[疏]*云：“文王九十七而终，终时受命九年，则受命之元年年八十九也。”
<br>
<br>　　注③正义十当为“九”，其说在后。
<br>
<br>　　注④正义谥法：“经纬天地曰文。”
<br>
<br>　　注⑤正义易纬云“文王受命，改正朔，布王号于天下”。郑玄信而用之，言文王称
王，已改正朔布王号矣。按：天无二日，土无二王，岂殷纣尚存而周称王哉？若文王自
称王改正朔，则是功业成矣，武王何复得云大勋未集，欲卒父业也？礼记大传云“牧之
野武王成大事而退，追王太王父p王季历p文王昌”。
<br>
<br>　　据此文乃是追王为王，何得文王自称王改正朔也？
<br>
<br>　　注⑥正义古公在，被戎狄攻战夺民。太王曰“民之在我，与彼何异，杀人父子而
君之，予不忍为”。遂远去，止于岐下。人举国尽归古公。他国闻古公仁，亦多归
之。乃贬戎狄之俗，为室屋邑落，而分别居之。季历又生昌，有圣瑞。盖是王瑞自太王
时而兴起也。然自“西伯盖□位五十年”以下至“太王兴”，在西伯崩后重述其事，为
经传不同，不可全□，乃略而书之，引次其下，事必可疑，故数言“盖”也。</span>
<br>
<br>　　武王即位，①太公望为师，周公旦为辅，召公p毕公之徒左右王，师修文王绪业。
<br>
<br>　　<span style="font-size:10.5pt;color:'004060'">注①正义谥法：“克定祸乱曰武。”春秋元命包云：“武王骈齿，是谓刚强也。”</span>
<br>
<br>　　九年，武王上祭于毕。①东观兵，至于盟津。②为文王木主，载以车，中军。武王
自称太子发，言奉文王以伐，不敢自专。乃告司马p司徒p司空p诸节：③“齐栗，信
哉！予无知，以先祖有德臣，小子受先功，④毕立赏罚，以定其功。”遂兴师。师尚父
号曰：⑤“总尔庶，与尔舟楫，后至者斩。”
<br>
<br>　　武王渡河，中流，白鱼跃入王舟中，⑥武王俯取以祭。既渡，有火自上复于下，至
于王屋，流为乌，其色赤，其声魄云。⑦是时，诸侯不期而会盟津者八百诸侯。诸侯皆
曰：“纣可伐矣。”武王曰：“女未知天命，未可也。”乃还师归。
<br>
<br>　　<span style="font-size:10.5pt;color:'004060'">注①集解马融曰：“毕，文王墓地名也。”索隐按：文云“上祭于毕”，则毕，天
星之名。毕星主兵，故师出而祭毕星也。正义上音时掌反。尚书武成篇云：“我文考文
王，诞膺天命，以抚方夏，惟九年，大统未集。”太誓篇序云：“惟十有一年，武王伐
殷。”太誓篇云：“惟十有三年春，大会于孟津。”大戴礼云：“文王十五而生武王。”
则武王少文王十四岁矣。礼俏耐跏雷釉疲骸拔耐蹙攀叨眨渫蹙攀铡！卑矗?文王崩时武王已八十三矣，八十四即位，至九十三崩，武王即位适满十年。言十三年伐纣者，续文王受命年，欲明其卒父业故也。金g篇云：“惟克商二年，王有疾，不豫。”
按：文王受命九年而崩，十一年武王服阕，观兵孟津，十三年克纣，十五年有疾，周公
请命，王有瘳，后四年而崩，则武王年九十三矣。而太史公云九年王观兵，十一年伐纣，
则以为武王即位年数，与尚书违，甚疏矣。
<br>
<br>　　注②集解徐广曰：“谯周云史记武王十一年东观兵，十三年克纣。”
<br>
<br>　　注③集解马融曰：“诸受符节有司也。”
<br>
<br>　　注④集解徐广曰：“一云‘予小子受先公功’。”
<br>
<br>　　注⑤集解郑玄曰：“号令之军法重者。”
<br>
<br>　　注⑥集解马融曰：“鱼者，介鳞之物，兵象也。白者，殷家之正色，言殷之兵与
周之象也。”索隐此已下至火复王屋为乌，皆见周书及今文泰誓。
<br>
<br>　　注⑦集解马融曰：“王屋，王所居屋。流，行也。魄然，安定意也。”郑玄曰：“书说云乌有孝名。武王卒父大业，故乌瑞臻。赤者，周之正色也。”索隐按：今文泰誓“流为m”。m，鸷鸟也。马融云“明武王能伐纣”，郑玄云“乌是孝鸟，
言武王能终父业”，亦各随文而解也。</span>
<br>
<br>　　居二年，闻纣昏乱暴虐滋甚，杀王子比干，囚箕子。太师疵p少师强抱其乐器而e
周。于是武王告诸侯曰：“殷有重罪，不可以不毕伐。”①乃遵文王，遂率戎车三百
乘，虎贲三千人，②甲士四万五千人，以东伐纣。十一年十二月戊午，师毕渡盟津，③
诸侯咸会。曰：“孳孳无怠！”武王乃作太誓，告于庶：“今殷王纣乃用其妇人之言，
自绝于天，毁坏其三正，④离其王父母弟，⑤乃断弃其先祖之乐，乃为淫声，用变乱
正声，怡说妇人。⑥故今予发维共行天罚。勉哉夫子，⑦不可再，不可三！”
<br>
<br>　　<span style="font-size:10.5pt;color:'004060'">注①集解徐广曰：“一作‘灭’。”
<br>
<br>　　注②集解孔安国曰：“虎贲，勇士称也。若虎贲兽，言其猛也。”
<br>
<br>　　注③正义毕，尽也。尽从河南渡河北。
<br>
<br>　　注④集解马融曰：“动逆天地人也。”正义按：三正，三统也。周以建子为天统，
殷以建丑为地统，夏以建寅为人统也。
<br>
<br>　　注⑤集解郑玄曰：“王父母弟，祖父母之族。必言‘母弟’，举亲者言之也。”
<br>
<br>　　注⑥集解徐广曰：“怡，一作‘辞’。”
<br>
<br>　　注⑦集解郑玄曰：“夫子，丈夫之称。”</span>
<br>
<br>　　二月①甲子昧爽，②武王朝至于商郊牧野，乃誓。③武王左杖黄钺，右秉白旄，④
以麾。曰：“远矣西土之人！”⑤武王曰：“嗟！我有国君，⑥司徒、司马、司空，
亚旅、师氏，⑦千夫长、百夫长，⑧及庸、蜀、羌、、微、r、彭、濮人，⑨称尔戈，
⑩比尔干，立尔矛，予其誓。”王曰：“古人有言‘牝鸡无晨。牝鸡之晨，惟家之索’。
⑾今殷王纣维妇人言是用，自弃其先祖肆祀不答，⑿昏弃其家国，遗其王父母弟不用，
乃维四方之多罪逋逃是崇是长，是信是使，⒀俾暴虐于百姓，以奸轨于商国。今予发维
共行天之罚。今日之事，不过六步七步，乃止齐焉，⒁夫子勉哉！
<br>
<br>　　不过于四伐五伐六伐七伐，乃止齐焉，⒂勉哉夫子！尚桓桓，⒃如虎如罴，如豺如
离，⒄于商郊，不御克e，以役西土，⒅勉哉夫子！尔所不勉，其于尔身有戮。”⒆誓
已，诸侯兵会者车四千乘，陈师牧野。
<br>
<br>　　<span style="font-size:10.5pt;color:'004060'">注①集解徐广曰：“一作‘正’。此建丑之月，殷之正月，周之二月也。”
<br>
<br>　　注②集解孔安国曰：“昧，冥也；爽，明：蚤旦也。”
<br>
<br>　　注③集解孔安国曰：“癸亥夜陈，甲子朝誓之。”正义括地志云：“]州城，故老
云周武王伐纣至于商郊牧野，乃筑此城。郦元注水经云自朝歌南至清水，土地平衍，据
皋跨泽，悉牧野也。”括地志又云：“纣都朝歌在]州东北七十三里朝歌故城是也。本
妹邑，殷王武丁始都之。帝王世纪云帝乙复济河北，徙朝歌，其子纣仍都焉。”
<br>
<br>　　注④集解孔安国曰：“钺，以黄金饰斧。左手杖钺，示无事于诛；右手把旄，示有
事于教令。”
<br>
<br>　　注⑤集解孔安国曰：“劳苦之。”
<br>
<br>　　注⑥集解马融曰：“，大也。”
<br>
<br>　　注⑦集解孔安国曰：“亚，次。旅，大夫也，其位次卿。师氏，大夫官，以兵守
门。”
<br>
<br>　　注⑧集解孔安国曰：“师率，卒率。”
<br>
<br>　　注⑨集解孔安国曰：“八国皆蛮夷戎狄。羌在西。蜀，叟。、微在巴蜀。r、彭
在西北。庸、濮在江汉之南。”马融曰：“武王所率，将来伐纣也。”正义音矛。括
地志云：“房州竹山县及金州，古庸国。益州及巴、利等州，皆古蜀国。
<br>
<br>　　陇右岷、洮、丛等州以西，羌也。姚府以南，古国之地。戎府之南，古微、泸、
彭三国之地。濮在楚西南。有州、微、濮州、泸府、彭州焉。武王率西南夷诸州伐纣
也。”
<br>
<br>　　注⑩集解孔安国曰：“称，举也。”
<br>
<br>　　注⑾集解孔安国曰：“索，尽也。喻妇人知外事，雌代雄鸣，则家尽也。”
<br>
<br>　　注⑿集解郑玄曰：“肆，祭名。答，问也。”
<br>
<br>　　注⒀集解孔安国曰：“言纣弃其贤臣，而尊长逃亡，罪人信用之也。”
<br>
<br>　　注⒁集解孔安国曰：“今日战事，不过六步七步，乃止相齐。言当旅进一心也。”
<br>
<br>　　注⒂集解孔安国曰：“伐谓击刺也。少则四五，多则六七，以为例也。”
<br>
<br>　　注⒃集解郑玄曰：“威武貌。”
<br>
<br>　　注⒄集解徐广曰：“此训与‘螭’同。”
<br>
<br>　　注⒅集解郑玄曰：“御，强御，谓强暴也。克，杀也。不得暴杀纣师之e走者，当
以为周之役也。”
<br>
<br>　　注⒆集解郑玄曰：“所言且也。”</span>
<br>
<br>　　帝纣闻武王来，亦发兵七十万人距武王。武王使师尚父与百夫致师，①以大卒驰帝
纣师。②纣师虽，皆无战之心，心欲武王亟入。纣师皆倒兵以战，以开武王。武王驰
之，纣兵皆崩畔纣。纣走，反入登于鹿台之上，蒙衣其殊玉，③自燔于火而死。武王持
大白旗以麾诸侯，诸侯毕拜武王，武王乃揖诸侯，④诸侯毕从。武王至商国，⑤商国百
姓咸待于郊。于是武王使k臣告语商百姓曰：“上天降休！”商人皆再拜稽首，武王亦
答拜。⑥遂入，至纣死所。武王自射之，三发而后下车，以轻剑击之，⑦以黄钺斩纣头，
县大白之旗。已而至纣之嬖妾二女，二女皆经自杀。武王又射三发，击以剑，斩以玄钺，
⑧县其头小白之旗。武王已乃出复军。
<br>
<br>　　<span style="font-size:10.5pt;color:'004060'">注①集解周礼：“环人，掌致师。”郑玄曰：“致师者，致其必战之志也。古者将
战，先使勇力之士犯敌焉。”春秋传曰：“楚许伯御乐伯，摄叔为右，以致晋师。许伯
曰：‘吾闻致师者，御靡旌，摩垒而还。’乐伯曰：‘吾闻致师者，左射以，代御执
辔，御下弃马，掉鞅而还。’摄叔曰：‘吾闻致师者，右入垒，折馘，执俘而还。’皆
行其所闻而复。”
<br>
<br>　　注②集解徐广曰：“帝，一作‘商’。”正义大卒，谓戎车三百五十乘，士卒二万
六千二百五十人，有虎贲三千人。
<br>
<br>　　注③正义衣音于既反。周书云：“甲子夕，纣取天智玉琰五，环身以自焚。”
<br>
<br>　　注：“天智，玉之善者，缝环其身自厚也。凡焚四千玉也，庶玉则销，天智玉不销，
纣身不尽也。”
<br>
<br>　　注④正义武王率诸侯伐天子，天子已死，诸侯毕贺，故武王揖诸侯，言先拊循其心
也。
<br>
<br>　　注⑤正义谓至朝歌。
<br>
<br>　　注⑥索隐武王虽以臣伐君，颇有X德，不应答商人之拜，太史公失辞耳。寻上文，
诸侯毕拜贺武王，武王尚且报揖，无容遂下拜商人。
<br>
<br>　　注⑦正义周书作“轻吕击之”。轻吕，剑名也。
<br>
<br>　　注⑧集解司马法曰：“夏执玄钺。”宋均曰：“玄钺用铁，不磨砺。”</span>
<br>
<br>　　其明日，除道，修社及商纣宫。及期，百夫荷罕旗以先驱。①武王弟叔振铎奉陈常
车，周公旦把大钺，毕公把小钺，以夹武王。散宜生、太颠、闳夭皆执剑以卫武王。既
入，立于社南大卒之左，*[左]*右毕从。毛叔郑奉明水，②卫康叔封布兹，③召公]赞
采，④师尚父牵牲。尹佚k祝曰：⑤“殷之末孙季纣，⑥殄废先王明德，侮蔑神只不祀，
昏暴商邑百姓，其章显闻于天皇上帝。”于是武王再拜稽首，曰：“膺更大命，革殷，
受天明命。”武王又再拜稽首，乃出。
<br>
<br>　　<span style="font-size:10.5pt;color:'004060'">注①集解蔡邕独断曰：“前驱有九旒云罕。”东京赋曰：“云罕九旒。”薛综曰：
“旒，旗名。”
<br>
<br>　　注②集解周礼曰：“司@氏以鉴取明水于月。”郑玄曰：“鉴，镜属也。取月之水，
欲得阴阳之e气。陈明水以为玄酒。”索隐明，明水也。旧本皆无“水”字，今本有
“水”字者多，亦是也。若惟云“奉明”，其义未见，不知“奉明”何物也。@音毁。
<br>
<br>　　注③集解徐广曰：“兹者，籍席之名。诸侯病曰‘负兹’。”索隐兹，一作“n”，
公明草也。言“兹”，举成器；言“n”，见e草也。
<br>
<br>　　注④正义赞，佐也。采，币也。
<br>
<br>　　注⑤正义尹佚读k书祝文以祭社也。
<br>
<br>　　注⑥正义周书作“末孙受德”。受德，纣字也。</span>
<br>
<br>　　封商纣子禄父殷之余民。武王为殷初定未集，乃使其弟管叔鲜、蔡叔度相禄父治殷。
①已而命召公释箕子之囚。②命毕公释百姓之囚，表商容之闾。命南宫括散鹿台之财，
发钜桥之粟，以振贫弱萌隶。命南宫括、史佚展九鼎保玉。 ③命闳夭封比干之墓。④命宗祝享祠于军。乃罢兵西归。行狩，记政事，作武成。
⑤封诸侯，班赐宗彝，作分殷之器物。⑥武王追思先圣王，乃锓馍衽┲后于焦，⑦黄
帝之后于祝，⑧帝尧之后于蓟，⑨帝舜之后于陈，⑩大禹之后于杞。⑾于是封功臣谋士，
而师尚父为首封。封尚父于营丘，曰齐。⑿封弟周公旦于曲阜，曰鲁。⒀封召公]于燕。⒁封弟叔鲜于管，⒂弟叔度于蔡。⒃余各以次受封。
<br>
<br>　　<span style="font-size:10.5pt;color:'004060'">注①正义地理志云河内，殷之旧都。周既灭殷，分其畿内为三国，诗邶、墉、]是。
邶以封纣子武庚；墉，管叔尹之；卫，蔡叔尹之：以监殷民，谓之三监。
<br>
<br>　　帝王世纪云：“自殷都以东为]，管叔监之；殷都以西为墉，蔡叔监之；殷都以北
为邶，霍叔监之：是为三监。”按：二说各异，未详也。
<br>
<br>　　注②集解徐广曰：“释，一作‘原’。”
<br>
<br>　　注③集解徐广曰：“保，一作‘宝’。”
<br>
<br>　　注④正义封，谓益其土及画疆界。括地志云：“比干墓在卫州汲县北十里二百五十
步。”
<br>
<br>　　注⑤集解孔安国曰：“武功成也。”
<br>
<br>　　注⑥集解郑玄曰：“宗彝，宗庙樽也。作分器，着王之命及受物。”
<br>
<br>　　注⑦集解地理志弘农陕县有焦城，故焦国也。
<br>
<br>　　注⑧正义左传云：“祝其，实夹谷。”杜预云：“夹谷即祝其也。”服虔云：“东
海郡祝其县也。”
<br>
<br>　　注⑨集解地理志燕国有蓟县。
<br>
<br>　　注⑩正义括地志云：“陈州宛丘县在陈城中，即古陈国也。帝舜后遏父为周武王陶
正，武王赖其器用，封其子妫满于陈，都宛丘之侧。”
<br>
<br>　　注⑾正义括地志云：“汴州雍丘县，古弃国。地理志云古弃国理此城。周武王封禹
后于弃，号东楼公，二十一代为楚所灭。”
<br>
<br>　　注⑿集解尔雅曰：“水出其前而左曰营丘。”郭璞曰：“今齐之营丘，淄水过其南
及东。”正义水经注今临城中有丘云。青州临淄县古营丘之地，吕望所封齐之都也。
营丘在县北百步外城中。舆地志云秦立为县，城临淄水故曰临淄也。
<br>
<br>　　注⒀集解应劭曰：“曲阜在鲁城中，委曲长七八里。”正义帝王世纪云：“炎帝自
陈营都于鲁曲阜。黄帝自穷桑登帝位，后徙曲阜。少昊邑于穷桑，以登帝位，都曲阜。
颛顼始都穷桑，徙商丘。”穷桑在鲁北，或云穷桑即曲阜也。又为大庭氏之故国，又是
商奄之地。皇甫谧云：“黄帝生于寿丘，在鲁城东门之北。
<br>
<br>　　居轩辕之丘，*(于)*山海经云‘此地穷桑之际，西射之南’是也。”括地志云：“兖州曲阜县外城即周公旦子伯禽所筑古鲁城也。”
<br>
<br>　　注⒁正义封帝尧之后于蓟，封召公]于燕，观其文稍似重也。水经注云蓟城内西北
隅有蓟丘，因取名焉。括地志云：“燕山在幽州渔阳县东南六十里。徐才宗国都城记云
周武王封召公]于燕，地在燕山之野，故国取名焉。”按：周封以五等之爵，蓟、燕二
国俱武王立，因燕山、蓟丘为名，其地足自立国。蓟微燕盛，乃并蓟居之，蓟名遂绝焉。
今幽州蓟县，古燕国也。
<br>
<br>　　注⒂正义括地志云：“郑州管城县外城，古管国城也，周武王弟叔鲜所封。”
<br>
<br>　　注⒃正义括地志云：“豫州北七十里上蔡县，古蔡国，武王封弟叔度于蔡是也。县
东十里有蔡冈，因名也。”</span>
<br>
<br>　　武王征九牧之君，登豳之阜，以望商邑。①武王至于周，自夜不寐。②周公旦即王
所，曰：“曷为不寐？”王曰：“告女：维天不飨殷，自发未生于今六十年，麋鹿在牧，
③蜚鸿满野。④天不享殷，乃今有成。⑤维天建殷，其登名民三百六十夫，不显亦不宾
灭，⑥以至今。我未定天保，何暇寐！”王曰：“定天保，依天室，悉求夫恶，贬从殷
王受。⑦日夜劳来⑧定我西土，⑨我维显服，及德方明。⑩自洛I延于伊I，居易毋固，
其有夏之居。⑾我南望三涂，北望岳鄙，顾詹有河，⑿粤詹雒、伊，毋远天室。”⒀营
周居于雒邑而后去。⒁纵马于华山之阳，⒂放牛于桃林之虚；⒃偃干戈，振兵释旅：⒄
示天下不复用也。
<br>
<br>　　<span style="font-size:10.5pt;color:'004060'">注①正义括地志云：“豳州三水县西十里有豳原，周先公刘所都之地也。豳城在此
原上，因公为名。”按：盖武王登此城望商邑。
<br>
<br>　　注②正义周，镐京也。武王伐纣，还至镐京，忧未定天之保安，故自夜不得寐也。
<br>
<br>　　注③集解徐广曰：“此事出周书及随巢子，云‘夷羊在牧’。牧，郊也。夷羊，怪
物也。”
<br>
<br>　　注④索隐按：高诱曰“蜚鸿，蠛蠓也”。言飞虫蔽田满野，故为灾，非是鸿e也。
随巢子作“飞拾”，飞拾，虫也。正义蜚音飞，古“飞”字也。于今犹当今。
<br>
<br>　　于今六十年，从帝乙十年至伐纣年也。麋鹿在牧，喻谗佞小人在朝位也。飞鸿满野，
喻忠贤君子见放弃也。言纣父帝乙立后，殷国益衰，至伐纣六十年闲，谄佞小人在于朝
位，忠贤君子放迁于野。故诗云“鸿e于飞，肃肃其羽，之子于征，劬劳于野”。毛苌
云“之子，侯伯卿士也。”郑玄云“鸿e知避阴阳寒暑，喻民知去无道就有道”。
<br>
<br>　　注⑤索隐言上天不歆享殷家，故见灾异，我周今乃有成王业者也。
<br>
<br>　　注⑥集解徐广曰：“一云‘不顾亦不宾成’，一又云‘不顾亦不恤’也。”索隐言
天初建殷国，亦登进名贤之人三百六十夫，既无非大贤，未能兴化致理，故殷家不大光
昭，亦不即摈灭，以至于今也。亦见周书及随巢子，颇复脱错。
<br>
<br>　　而刘氏音破六为古，其字义亦无所通。徐广云一本作“不顾亦不宾成”，盖是学者
以周书及随巢不同，逐音改易耳。随巢子曰“天鬼不顾亦不宾灭”，天鬼即天神也。
<br>
<br>　　注⑦索隐言今悉求取夫恶人不知天命不顺周家者，咸贬责之，与纣同罪，故曰“贬
从殷王受”。
<br>
<br>　　注⑧集解徐广曰：“一云‘肯来’。”
<br>
<br>　　注⑨索隐八字连作一句读。
<br>
<br>　　注⑩正义服，事也。武王答周公云，定知天之安保我位，得依天之宫室，退除殷纣
之恶，日夜劳民，又安定我之西土。我维明于事，及我之德教施四方明行之，乃可至于
寝寐也。自此已上至“武王至于周，自夜不寐”，周公问之，故先书。
<br>
<br>　　注⑾集解徐广曰：“夏居河南，初在阳城，后居阳翟。”索隐言自洛I及伊I，其
地平易无险固，是有夏之旧居。正义括地志云“自禹至太康与唐、虞皆不易都城”，然
则居阳城为禹避商均时，非都之也。帝王世纪云：“禹封夏伯，今河南阳翟是。”汲
古文云：“太康居斟寻，羿亦居之，桀又居之。”括地志云：“故城在洛州巩县西南
五十八里也。”
<br>
<br>　　注⑿集解徐广曰：“周书度邑曰‘武王问太公曰，吾将因有夏之居也，南望过于三
涂，北詹望于有河’。”索隐杜预云三涂在陆浑县南。岳，盖河北太行山。
<br>
<br>　　鄙，都鄙，谓近岳之邑。度邑，周书篇名。度音徒各反。正义括地志云：“太行、
恒山连延，东北接碣石，西北接岳山。”言北望太行、恒山之边鄙都邑也。又“晋州霍
山一名太岳，在洛西北，恒山在洛东北”。二说皆通。
<br>
<br>　　注⒀正义粤者，审慎之辞也。言审慎瞻雒、伊二水之阳，无远离此为天室也。
<br>
<br>　　注⒁正义括地志云：“故王城一名河南城，本郏r，周公新筑，在洛州河南县北九
里苑内东北隅。自平王以下十二王皆都此城，至敬王乃迁都成周，至赧王又居王城也。
帝王世纪云‘王城西有郏r陌’。左传云‘成王定鼎于郏r’。
<br>
<br>　　京相[地名云‘郏，山名。r，邑名’。”
<br>
<br>　　注⒂正义华山在华阴县南八里。山南曰阳也。
<br>
<br>　　注⒃集解孔安国曰：“桃林在华山东。”正义括地志云：“桃林在陕州桃林县西。
山海经云‘夸父之山，其北有林焉，名曰桃林，广员三百里，中多马，湖水出焉，北流
入河也’。”
<br>
<br>　　注⒄集解公羊传曰：“入曰振旅。”</span>
<br>
<br>　　武王已克殷，后二年，问箕子殷所以亡。箕子不忍言殷恶，以存①亡国宜告。 ②武王亦丑，故问以天道。
<br>
<br>　　<span style="font-size:10.5pt;color:'004060'">注①集解徐广曰：“一作‘前’。”
<br>
<br>　　注②索隐六字连一句读。正义箕子殷人，不忍言殷恶，以周国之所宜言告武王，为
洪范九类，武王以类问天道。</span>
<br>
<br>　　武王病。天下未集，k公惧，穆卜，①周公乃祓斋，②自为质，③欲代武王，武王
有瘳。后而崩，④太子诵代立，是为成王。
<br>
<br>　　<span style="font-size:10.5pt;color:'004060'">注①集解孔安国曰：“穆，敬也。”
<br>
<br>　　注②正义祓音废，又音拂。斋音札皆反。祓谓除不祥求福也。
<br>
<br>　　注③正义音至。周公祓斋，自以贽币告三王，请代武王，武王病乃瘳也。
<br>
<br>　　注④集解徐广曰：“封禅书曰‘武王克殷二年，天下未宁而崩’。”皇甫谧曰：“武王定位年岁在乙酉，六年庚寅崩。”S按：皇览曰“文王p武王p周公皆在京兆长安镐聚东社中也”。正义括地志云：“武王墓在雍州万年县西南二十八里毕原上
也。”</span>
<br>
<br>　　成王少，周初定天下，周公恐诸侯畔周，公乃摄行政当国。管叔p蔡叔k弟疑周公，
与武庚作乱，畔周。周公奉成王命，伐诛武庚p管叔，放蔡叔。以微子开代殷后，国于
宋。①颇收殷余民，以封武王少弟封为]康叔。②晋唐叔得嘉谷，③献之成王，成王以
归周公于兵所。④周公受禾东土，鲁天子之命。⑤初，管p蔡畔周，周公讨之，三年而
毕定，故初作大诰，次作微子之命，⑥次归禾，次嘉禾，次康诰p酒诰p梓材，⑦其事
在周公之篇。周公行政七年，成王长，周公反政成王，北面就k臣之位。
<br>
<br>　　<span style="font-size:10.5pt;color:'004060'">注①正义今宋州也。
<br>
<br>　　注②正义尚书洛诰云：“我卜e水东，亦惟洛食，以居邶p墉p]之。”又多士
篇序云：“成周既成，迁殷顽民。”按：是为东周，古洛阳城也。括地志云：“洛阳故城在洛州洛阳县东北二十六里，周公所筑，即成周城也。舆地志云‘以周地在王城东，故曰东周。敬王避子朝乱，自洛邑东居此。以其迫i不受王都，故坏翟泉
而广之’。”按：武王灭殷国为邶p墉p]，三监尹之。武庚作乱，周公灭之，徙三监
之民于成周，颇收其余，以封康叔为]侯，即今]州是也。孔安国云“以三监之余民，
国康叔为]侯。周公惩其数叛，故使贤母弟主之”也。
<br>
<br>　　注③集解郑玄曰：“二苗同为一穗。”
<br>
<br>　　注④集解徐广曰：“归，一作‘馈’。”
<br>
<br>　　注⑤集解徐广曰：“尚书序云‘旅天子之命’。”
<br>
<br>　　注⑥集解孔安国曰：“封命之书。”
<br>
<br>　　注⑦集解孔安国曰：“告康叔以为政之道，亦如梓人之治材也。”</span>
<br>
<br>　　成王在丰，使召公复营洛邑，如武王之意。周公复卜申视，卒营筑，居九鼎焉。
<br>
<br>　　曰：“此天下之中，四方入贡道里均。”作召诰p洛诰。成王既迁殷遗民，周公以
王命告，作多士p无佚。召公为保，周公为师，东伐淮夷，残奄，①迁其君薄姑。②成
王自奄归，在宗周，③作多方。④既绌殷命，袭淮夷，归在丰，作周官。⑤兴正礼乐，
度制于是改，而民和睦，颂声兴。⑥成王既伐东夷，息慎来贺，王赐荣伯作贿息慎之命。⑦
<br>
<br>　　<span style="font-size:10.5pt;color:'004060'">注①集解郑玄曰：“奄国在淮夷之北。”正义奄音于险反。括地志云：“泗*(水)*
*[州]*徐城县北三十里古徐国，即淮夷也。兖州曲阜县奄里，即奄国之地也。”
<br>
<br>　　注②集解马融曰：“齐地。”正义括地志云：“薄姑故城在青州博昌县东北六十里。
薄姑氏，殷诸侯，封于此，周灭之也。”
<br>
<br>　　注③正义伐奄归镐京也。
<br>
<br>　　注④集解孔安国曰：“告方天下诸侯。”
<br>
<br>　　注⑤集解孔安国曰：“言周家设官分职用人之法。”古文尚书序，周官，书篇名。
<br>
<br>　　注⑥集解何休曰：“颂声者，太平歌颂之声，帝王之高致也。”
<br>
<br>　　注⑦集解孔安国曰：“贿，赐也。”马融曰：“荣伯，周同姓，畿内诸侯，为卿大
夫也。”</span>
<br>
<br>　　成王将崩，惧太子钊之不任，①乃命召公p毕公率诸侯以相太子而立之。成王既崩，
二公率诸侯，以太子钊见于先王庙，申告以文王p武王之所以为王业之不易，务在节俭，
毋多欲，以笃信临之，作顾命。②太子钊遂立，是为康王。康王即位，告诸侯，宣告
以文武之业以申之，作康诰。故成康之际，天下安宁，刑错四十余年不用。③康王命作
策毕公分居里，成周郊，④作毕命。
<br>
<br>　　<span style="font-size:10.5pt;color:'004060'">注①正义钊音招，又古尧反。任，而针反。
<br>
<br>　　注②集解郑玄曰：“临终出命，故谓之顾。顾，将去之意也。”
<br>
<br>　　注③集解应劭曰：“错，置也。民不犯法，无所置刑。”
<br>
<br>　　注④集解孔安国曰：“分别民之居里，异其善恶也。成定东周郊境，使有保护也。”</span>
<br>
<br>　　康王卒，子昭王瑕立。昭王之时，王道微缺。昭王南巡狩不返，卒于江上。其卒不
赴告，讳之也。①立昭王子满，是为穆王。穆王即位，春秋已五十矣。
<br>
<br>　　王道衰微，穆王闵文武之道缺，乃命伯S②申诫③太仆④国之政，作S命。⑤复宁。
<br>
<br>　　<span style="font-size:10.5pt;color:'004060'">注①正义帝王世纪云：“昭王德衰，南征，济于汉，船人恶之，以胶船进王，王御
船至中流，胶液船解，王及祭公俱没于水中而崩。其右辛游靡长臂且多力，游振得王，
周人讳之。”
<br>
<br>　　注②集解孔安国曰：“伯祝臣名也。”
<br>
<br>　　注③集解徐广曰：“一作‘部’。”
<br>
<br>　　注④集解应劭曰：“太仆，周穆王所置。盖太御仆之长，中大夫也。”
<br>
<br>　　注⑤正义尚书序云：“穆王令伯S为太仆正。”应劭云：“太仆，周穆王所置。盖太御仆之长，中大夫也。”</span>
<br>
<br>　　穆王将征犬戎，①祭公谋父谏曰：②“不可。先王耀德不观兵。夫兵戢而时动，动
则威，观则玩，玩则无震。③是故周文公之颂曰：④‘载戢干戈，载补矢，⑤我求懿
德，肆于时夏，允王保之。’⑥先王之于民也，茂正其德而厚其性，阜其财求而利其器
用，明利害之乡，⑦以文修之，使之务利而辟害，怀德而畏威，故能保世以滋大。昔我
先王世后稷⑧以服事虞p夏。
<br>
<br>　　及夏之衰也，⑨弃稷不务，⑩我先王不用失其官，而自窜于戎狄之闲。
<br>
<br>　　不敢怠业，时序其德，遵修其绪，⑾修其训典，朝夕恪勤，守以敦笃，奉以忠信。
奕世载德，不忝前人。⑿至于文王p武王，昭前之光明而加之以慈和，事神保民，无不
欣喜。商王帝辛大恶于民，庶民不忍，欣载武王，以致戎于商牧。⒀是故先王非务武也，
劝恤民隐而除其害也。夫先王之制，邦内甸服，邦外侯服，侯]宾服，⒁夷蛮要服，戎
翟荒服。甸服者祭，⒂侯服者祀，⒃宾服者享，⒄要服者贡，⒅荒服者王。⒆日祭，月
祀，时享，岁贡，终王。先王之顺祀也，⒇有不祭则修意，(21)有不祀则修言，
(22)有不享则修文，(23)有不贡则修名，(24)有不王则修德，(25)序成而有不
至则修刑。(26)于是有刑不祭，伐不祀，征不享，让不贡，告不王。于是有刑罚之辟，
有攻伐之兵，有征讨之备，有威让之命，有文告之辞。布令陈辞而有不至，则增修于德，
无勤民于远。
<br>
<br>　　是以近无不听，远无不服。今自大毕p伯士之终也，(27)犬戎氏以其职来王，(28)天子曰(29)‘予必以不享征之，且观之兵’，无乃废先王之训，而王几顿乎？(30)吾闻犬戎树敦，(31)率旧德而守终纯固，其有以御我矣。”王遂征之，得四白狼四
白鹿以归。自是荒服者不至。
<br>
<br>　　<span style="font-size:10.5pt;color:'004060'">注①集解徐广曰：“一作‘畎’。”
<br>
<br>　　注②集解韦昭曰：“祭，畿内之国，周公之后，为王卿士。谋父，字也。”正义括
地志云：“故祭城在郑州管城县东北十五里，郑大夫祭仲邑也。释例云‘祭城在河南，
上有敖仓，周公后所封也’。”
<br>
<br>　　注③集解韦昭曰：“震，惧也。”
<br>
<br>　　注④集解韦昭曰：“文公，周公旦之谥。”
<br>
<br>　　注⑤集解唐固曰：“玻韬也。”
<br>
<br>　　注⑥集解韦昭曰：“言武王常求美德，故陈其功于是夏而歌之。信哉武王能保此时
夏之美。乐章大者曰夏。”
<br>
<br>　　注⑦集解韦昭曰：“乡，方也。”
<br>
<br>　　注⑧集解韦昭曰：“谓弃与不也。”唐固曰：“父子相继曰世。”
<br>
<br>　　注⑨正义谓太康也。
<br>
<br>　　注⑩正义言太康弃废稷官。
<br>
<br>　　注⑾集解徐广曰：“遵，一作‘选’。”
<br>
<br>　　注⑿正义前人谓后稷也。言不亦世载德，不忝后稷。及文王p武王，无不务农事。
<br>
<br>　　注⒀正义纣近郊地，名牧野。
<br>
<br>　　注⒁集解韦昭曰：“此总言之也。侯，侯圻；]，]圻也。”
<br>
<br>　　注⒂集解韦昭曰：“供日祭。”
<br>
<br>　　注⒃集解韦昭曰：“供月祀。”
<br>
<br>　　注⒄集解韦昭曰：“供时享。”
<br>
<br>　　注⒅集解韦昭曰：“供岁贡。”
<br>
<br>　　注⒆集解韦昭曰：“王，王事天子也。诗曰‘莫敢不来王’。”
<br>
<br>　　注⒇集解徐广曰：“外传云‘先王之训’。”
<br>
<br>　　注(21)集解韦昭曰：“先修志意以自责也。畿内近，知王意也。”
<br>
<br>　　注(22)集解韦昭曰：“言号令也。”
<br>
<br>　　注(23)集解韦昭曰：“文，典法也。”
<br>
<br>　　注(24)集解韦昭曰：“名谓尊卑职贡之名号也。”
<br>
<br>　　注(25)集解韦昭曰：“远人不服，则修文德以来之。”
<br>
<br>　　注(26)集解韦昭曰：“序成，谓上五者次序已成，有不至则有刑罚也。”
<br>
<br>　　注(27)集解徐广曰：“犬戎之君。”
<br>
<br>　　注(28)正义贾逵云：“大毕，伯士，犬戎氏之二君也。白狼，白鹿，犬戎之职贡
也。”按：大毕p伯士终后，犬戎氏常以其职来王。
<br>
<br>　　注(29)正义祭公申穆王之意，故云“天子曰”。
<br>
<br>　　注(30)正义几音祈。
<br>
<br>　　注(31)集解徐广曰：“树，一作‘伞。”S按：韦昭曰“树，立也。言犬戎立
性敦笃也”。

</span></td>
  </tr>
<tr><td align=center><a href="index.htm"><span style="font-size:12pt; color: #2895C3; letter-spacing: 1px; line-height: 25px;">返&nbsp;&nbsp;回</span></a>&nbsp;&nbsp;&nbsp;&nbsp;<a href="004b.htm"><span style="font-size:12pt; color: #2895C3; letter-spacing: 1px; line-height: 25px;">待&nbsp;&nbsp;续</span></a></td></tr>
</table>
</center></div>
<div align="center"><center>
<table border=0 width=100% cellspacing=0 cellpadding=0>

<tr>
 <td  align='center'style="font-size: 11.5pt"><hr width="85%" size="1" 
 color="#CBE2EC"><a href="http://www.my285.com/">梦远书城(<font face="华文新魏">my285.com</font>)</a></td></tr></table>
</center></div>
<div align="center">
<script src="http://www.my285.com/41tf/gdx.js"></script>
<script src="http://www.my285.com/41tf/wd.js"></script></div>


<center><script src="../../41tf/WB.js"></script></center>
<script src="../../41tf/wdp.js"></script>
<script src="../../41tf/wdt.js"></script>
<div style='display:"none"'><script src="../../41tf/tj.js"></script></div>

</body>

<!-- Mirrored from www.my285.com/shishu/shiji/004.htm by HTTrack Website Copier/3.x [XR&CO'2007], Thu, 21 Mar 2013 03:58:50 GMT -->
</html>
