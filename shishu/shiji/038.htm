<html>

<!-- Mirrored from www.my285.com/shishu/shiji/038.htm by HTTrack Website Copier/3.x [XR&CO'2007], Thu, 21 Mar 2013 03:59:26 GMT -->
<head>
<meta http-equiv="Content-Type" content="text/html; charset=gb2312">
<title>梦远书城_史记(集注本) </title>
<link rel="stylesheet" href="images/wyt.css">

</head>
<center><script src="http://www.my285.com/41tf/DH1.js"></script></center>
<table border="0" width="100%" cellspacing="0" cellpadding="0" background="../../41tf/bj1.gif">
<tr><td align="center">
<script src="../../41tf/DH0.js"></script></td></tr></table>
<center><script src="../../41tf/DH.js"></script></center>
<div align="center">
<script src="http://www.my285.com/41tf/dd.js"></script>
<script src="http://www.my285.com/41tf/gds.js"></script></div><body bgcolor="#f7f7e7" topmargin="2" leftmargin="0" rightmargin="0" 
bottommargin="0">

<div align="center"><img src="images/logo.gif" width="165" height="41"></div>
<div align="center"><hr color="#CBE2EC" width=85%></div>
<div align=center><table width=85%>
   <tr><td align=right style="font-size:12pt; color: #2895C3; letter-spacing: 1px; line-height: 25px;">卷三十八&nbsp;&nbsp;宋微子世家　第八
</span></td></tr></table></div><p>
<div align="center"><center>
<table border="0" width="85%">
  <tr>
    <td style="font-size:12pt; line-height: 150%;"><br>
<br>　　微子开者，①殷帝乙之首子而帝纣之庶兄也。②纣既立，不明，淫乱于政，微子数
谏，纣不听。及祖伊以周西伯昌之修德，灭S国，③惧祸至，以告纣。纣曰：“我生不有命在天乎？是何能为！”于是微子度纣终不可谏，欲死之，及去，未能自决，乃问于太师p少师④曰：“殷不有治政，不治四方。⑤我祖遂陈于上，⑥纣
沉湎于酒，妇人是用，乱败汤德于下。⑦殷既小大好草窃奸宄，⑧卿士师师非度，⑨皆
有罪辜，乃无维获，⑩小民乃并兴，相为敌雠。⑾今殷其典丧！若涉水无津涯。⑿殷遂
丧，越至于今。”⒀曰：“太师，少师，⒁我其发出往？⒂吾家保于丧？⒃今女无
故告⒄予，颠跻，如之何其？”⒅太师若曰：“王子，天笃下亡殷国，⒆乃毋畏畏，
不用老长。⒇今殷民乃陋淫神只之祀。(21)今诚得治国，国治身死不恨。为死，
终不得治，不如去。”遂亡。
<br>
<br>　　<span style="font-size:10.5pt;color:'004060'">注①集解孔安国曰：“微，畿内国名。子，爵也。为纣卿士。”索隐按：尚书微子
之命篇云命微子启代殷后，今此名开者，避汉景帝讳也。
<br>
<br>　　注②索隐按：尚书亦以为殷王元子而是纣之兄。按：吕氏春秋云生微子时母犹为妾，
及为妃而生纣。故微子为纣同母庶兄。
<br>
<br>　　注③集解徐广曰：“S音耆。”索隐S音耆，耆即黎也。邹诞本云“笠衾琛薄？装补云“黎在上党东北，即今之黎亭是也”。
<br>
<br>　　注④集解孔安国曰：“太师，三公，箕子也。少师，孤卿，比干也。”
<br>
<br>　　注⑤集解孔安国曰：“言殷不有治政四方之事，将必亡也。”
<br>
<br>　　注⑥集解马融曰：“我祖，汤也。”孔安国曰：“言汤遂其功，陈力于上世也。”
<br>
<br>　　注⑦集解马融曰：“下，下世也。”
<br>
<br>　　注⑧集解孔安国曰：“草野盗窃，又为奸宄于外内。”
<br>
<br>　　注⑨集解马融曰：“非但小人学为奸宄，卿士已下转相师效，为非法度。”
<br>
<br>　　注⑩集解郑玄曰：“获，得也。k臣皆有是罪，其爵禄又无常得之者。言屡相攻夺。”
<br>
<br>　　注⑾集解孔安国曰：“卿士既乱，而小民各起，共为敌雠。言不和同。”
<br>
<br>　　注⑿集解徐广曰：“一作‘陟水无舟航’，言危也。”S谓典，国典也。索隐尚书
“典”作“沦”，篆字变易，其义亦殊。徐广曰“典，国典也”。丧音息浪反。
<br>
<br>　　注⒀集解马融曰：“越，于也。于是至矣，于今到矣。”
<br>
<br>　　注⒁集解马融曰：“重呼告之。”
<br>
<br>　　注⒂集解郑玄曰：“发，起也。纣祸败如此，我其起作出往也。”索隐往，尚书作
“狂”，盖亦今文尚书意异耳。
<br>
<br>　　注⒃集解徐广曰：“一云‘于是家保’。”S案：马融曰“卿大夫称家”。
<br>
<br>　　注⒄集解王肃曰：“无意告我也，是微子求教诲也。”
<br>
<br>　　注⒅集解马融曰：“跻犹坠也。恐颠坠于非义，当如之何也。”郑玄曰：“其，语
助也。齐鲁之闲声如‘姬’。记曰‘何居’。”
<br>
<br>　　注⒆集解孔安国曰：“微子，帝乙子，故曰‘王子’。天生纣为乱，是下也。”
郑玄曰：“少师不答，志在必死。”正义音灾。
<br>
<br>　　注⒇集解孔安国曰：“上不畏天，下不畏贤人，违戾耆老之长，不用其教。”
<br>
<br>　　注(21)集解徐广曰：“一云‘今殷民侵神牺’，又一云‘陋淫侵神只’。”S案：马融曰“天曰神，地曰只”。索隐陋淫，尚书作“攘窃”。刘氏云“陋淫犹轻秽也”。</span>
<br>
<br>　　箕子者，①纣亲戚也。②纣始为象箸，③箕子叹曰：“彼为象箸，必为玉G；为G，
则必思远方珍怪之物而御之矣。舆马宫室之渐自此始，不可振也。”
<br>
<br>　　纣为淫u，箕子谏，不听。人或曰：“可以去矣。”箕子曰：“为人臣谏不听而去，
是彰君之恶而自说于民，吾不忍为也。”乃被发详狂而为奴。遂隐而鼓琴以自悲，故传
之曰箕子操。④
<br>
<br>　　<span style="font-size:10.5pt;color:'004060'">注①集解马融曰：“箕，国名也。子，爵也。”
<br>
<br>　　注②索隐箕，国；子，爵也。司马彪曰“箕子名胥余”。马融p王肃以箕子为纣之
诸父。服虔p杜预以为纣之庶兄。杜预云“梁国蒙县有箕子”。
<br>
<br>　　注③索隐箸音持略反。按：下云“为象箸必为玉杯”，杯箸事相近，周礼六尊有牺
p象p着p壶p泰p山。着尊者，着地无足是也。刘氏音直虑反，则杯箸亦食用之物，
亦并通。
<br>
<br>　　注④集解风俗通义曰：“其道闭塞忧愁而作者，命其曲曰操。操者，言遇遭害，
困厄穷迫，虽怨恨失意，犹守礼义，不惧不慑，乐道而不改其操也。”</span>
<br>
<br>　　王子比干者，亦纣之亲戚也。见箕子谏不听而为奴，则曰：“君有过而不以死争，
则百姓何辜！”乃直言谏纣。纣怒曰：“吾闻圣人之心有七窍，信有诸乎？”乃遂杀王
子比干，刳视其心。
<br>
<br>　　微子曰：“父子有骨肉，而臣主以义属。故父有过，子三谏不听，则随而号之；人臣三谏不听，则其义可以去矣。”于是太师p少师乃劝微子去，遂行。①
<br>
<br>　　<span style="font-size:10.5pt;color:'004060'">注①集解时比干已死，而云少师者似误。</span>
<br>
<br>　　周武王伐纣克殷，微子乃持其祭器造于军门，肉袒面缚，①左牵羊，右把茅，膝行
而前以告。于是武王乃释微子，复其位如故。
<br>
<br>　　<span style="font-size:10.5pt;color:'004060'">注①索隐肉袒者，袒而露肉也。面缚者，缚手于背而面向前也。刘氏云“面即背也”，
义亦稍迂。</span>
<br>
<br>　　武王封纣子武庚禄父以续殷祀，使管叔p蔡叔傅相之。
<br>
<br>　　武王既克殷，访问箕子。
<br>
<br>　　武王曰：“于乎！维天阴定下民，相和其居，①我不知其常伦所序。”②
<br>
<br>　　<span style="font-size:10.5pt;color:'004060'">注①集解孔安国曰：“天不言而默定下民，助合其居，使有常生之资也。”
<br>
<br>　　注②集解孔安国曰：“言我不知天所以定民之常道理次序，问何由。”</span>
<br>
<br>　　箕子对曰：“在昔鲧C鸿水，汨陈其五行，①帝乃震怒，不从鸿范九等，常伦所尽
②鲧则殛死，禹乃嗣兴。③天乃锡禹鸿范九等，常伦所序。④
<br>
<br>　　<span style="font-size:10.5pt;color:'004060'">注①集解孔安国曰：“C，塞；汨，乱也。治水失道，是乱陈五行。”
<br>
<br>　　注②集解徐广曰：“一作‘释’。”S案：郑玄曰“帝，天也。天以鲧如是，乃震
动其威怒，不与天道大法九类，言王所问所由败也”。
<br>
<br>　　注③集解郑玄曰：“春秋传曰‘舜之诛也殛鲧，其举也兴禹’。”
<br>
<br>　　注④集解孔安国曰：“天与禹，洛出书也。神龟负文而出，列于背，有数至于九，
禹遂因而第之，以成九类。”</span>
<br>
<br>　　“初一曰五行；二曰五事；三曰八政；四曰五纪；五曰皇极；六曰三德；七曰稽疑；
八曰庶征；九曰向用五福，畏用六极。①
<br>
<br>　　<span style="font-size:10.5pt;color:'004060'">注①集解马融曰：“言天所以畏惧人用六极。”</span>
<br>
<br>　　“五行：一曰水，二曰火，三曰木，四曰金，五曰土。①水曰润下，火曰炎上，②木曰曲直，③金曰从革，④土曰稼穑。⑤润下作咸，⑥炎上作苦，⑦曲直作酸，⑧从革作辛，⑨稼穑作甘。⑩
<br>
<br>　　<span style="font-size:10.5pt;color:'004060'">注①集解郑玄曰；“此数本诸阴阳所生之次也。”
<br>
<br>　　注②集解孔安国曰：“言其自然之常性也。”
<br>
<br>　　注③集解孔安国曰：“木可揉使曲直也。”
<br>
<br>　　注④集解马融曰：“金之性从人，而更可销铄。”
<br>
<br>　　注⑤集解王肃曰：“种之曰稼，敛之曰穑。”
<br>
<br>　　注⑥集解孔安国曰：“水卤所生。”
<br>
<br>　　注⑦集解孔安国曰：“焦气之味。”
<br>
<br>　　注⑧集解孔安国曰：“木实之性。”
<br>
<br>　　注⑨集解孔安国曰：“金气之味。”
<br>
<br>　　注⑩集解孔安国曰：“甘味生于百谷。五行以下，箕子所陈。”</span>
<br>
<br>　　“五事：一曰貌，二曰言，三曰视，四曰听，五曰思。貌曰恭，言曰从，①视曰明，
听曰聪，思曰睿。②恭作肃，从作治，③明作智，聪作谋，④睿作圣。⑤
<br>
<br>　　<span style="font-size:10.5pt;color:'004060'">注①集解马融曰：“发言当使可从。”
<br>
<br>　　注②集解马融曰：“睿，通也。”
<br>
<br>　　注③集解马融曰：“出令而从，所以为治也。”
<br>
<br>　　注④集解孔安国曰：“所谋必成审也。”马融曰：“上聪则下进其谋。”
<br>
<br>　　注⑤集解孔安国曰：“于事无不通，谓之圣。”</span>
<br>
<br>　　“八政：一曰食，二曰货，三曰祀，四曰司空，①五曰司徒，②六曰司寇，②七曰
宾，④八曰师。⑤
<br>
<br>　　<span style="font-size:10.5pt;color:'004060'">注①集解马融曰：“司空，掌营城郭，主空土以居民。”
<br>
<br>　　注②集解孔安国曰：“主徒，教以礼义。”
<br>
<br>　　注③集解马融曰：“主诛寇害。”
<br>
<br>　　注④集解郑玄曰：“掌诸侯朝觐之官。”
<br>
<br>　　注⑤集解郑玄曰：“掌军旅之官。”</span>
<br>
<br>　　“五纪：一曰岁，二曰月，三曰日，四曰星辰，①五曰历数。②
<br>
<br>　　<span style="font-size:10.5pt;color:'004060'">注①集解马融曰：“星，二十八宿。辰，日月之所会也。”郑玄曰：“星，五星也。”
<br>
<br>　　注②集解孔安国曰：“历数，节气之度。以为历数，敬授民时。”</span>
<br>
<br>　　“皇极：皇建其有极，①敛时五福，用傅锡其庶民，②维时其庶民于女极，③锡女
保极。④凡厥庶民，毋有淫朋，人毋有比德，维皇作极。⑤凡厥庶民，有猷有为有守，
女则念之。⑥不协于极，不离于咎，皇则受之。⑦而安而色，曰予所好德，女则锡之福。
⑧时人斯其维皇之极。⑨毋侮鳏寡而畏高明。⑩人之有能有为，使羞其行，而国其昌。
⑾凡厥正人，既富方谷。⑿女不能使有好于而家，时人斯其辜。⒀于其毋好，女虽锡之
福，其作女用咎。⒁毋偏毋颇，遵王之义。⒂毋有作好，遵王之道。⒃毋有作恶，遵王
之路。毋偏毋党，王道荡荡。⒄毋党毋偏，王道平平。⒅毋反毋侧，王道正直。⒆会其
有极，⒇归其有极。(21)曰王极之傅言，(22)是夷是训，于帝其顺。(23)凡
厥庶民，极之傅言，(24)是顺是行，(25)以近天子之光。(26)曰天子作民父母，
以为天下王。(27)
<br>
<br>　　<span style="font-size:10.5pt;color:'004060'">注①集解孔安国曰：“太中之道，大立其有中，谓行九畴之义。”
<br>
<br>　　注②集解马融曰：“当敛是五福之道，用布与民。”
<br>
<br>　　注③集解马融曰：“以其能敛是五福，故民于汝取中正以归心也。”
<br>
<br>　　注④集解郑玄曰：“又赐女以守中之道。”
<br>
<br>　　注⑤集解孔安国曰：“民有善则无淫过朋党之恶，比周之德，惟天下皆大为中正也。”
<br>
<br>　　注⑥集解马融曰：“凡其民有谋有为，有所执守，当思念其行有所趣舍也。”
<br>
<br>　　注⑦集解孔安国曰：“凡民之行虽不合于中，而不罹于咎恶，皆可进用大法受之。”
<br>
<br>　　注⑧集解孔安国曰：“女当安女颜色，以谦下人。人曰我所好者德也，女则与之爵
禄。”
<br>
<br>　　注⑨集解孔安国曰：“不合于中之人，女与之福，则是人此其惟大之中，言可勉进
也。”
<br>
<br>　　注⑩集解马融曰：“高明显宠者，不枉法畏之。”
<br>
<br>　　注⑾集解王肃曰：“使进其行，任之以政，则国为之昌。”
<br>
<br>　　注⑿集解孔安国曰：“正直之人，既当爵禄富之，又当以善道接之。”
<br>
<br>　　注⒀集解孔安国曰：“不能使正人有好于国家，则是人斯其诈取罪而去也。”
<br>
<br>　　注⒁集解郑玄曰：“无好于女家之人，虽锡之以爵禄，其动作为女用恶。谓为天子
结怨于民。”
<br>
<br>　　注⒂集解孔安国曰：“偏，不平；颇，不正。言当循先王正义以治民。”
<br>
<br>　　注⒃集解马融曰：“好，私好也。”
<br>
<br>　　注⒄集解孔安国曰：“言开辟也。”郑玄曰：“党，朋党。”
<br>
<br>　　注⒅集解孔安国曰：“言辨治也。”
<br>
<br>　　注⒆集解马融曰：“反，反道也。侧，倾侧也。”
<br>
<br>　　注⒇集解郑玄曰：“谓君也当会聚有中之人以为臣也。”
<br>
<br>　　注(21)集解郑玄曰：“谓臣也当就有中之君而事之。”
<br>
<br>　　注(22)集解马融曰：“王者当尽极行之，使臣下布陈其言。”
<br>
<br>　　注(23)集解马融曰：“是大中而常行之，用是教训天下，于天为顺也。”
<br>
<br>　　注(24)集解马融曰：“亦尽极敷陈其言于上也。”
<br>
<br>　　注(25)集解王肃曰：“民纳言于上而得中者，则顺而行之。”
<br>
<br>　　注(26)集解王肃曰：“近犹益也。顺行民言，所以益天子之光。”
<br>
<br>　　注(27)集解王肃曰：“政教务中，民善是用，所以为民父母，而为天下所归往。”</span>
<br>
<br>　　“三德：一曰正直，①二曰刚克，三曰柔克。②平康正直，③强不友刚克，④内友
柔克，⑤沉渐刚克，⑥高明柔克。⑦维辟作福，维辟作威，维辟玉食。⑧臣无有作福作
威玉食。臣有作福作威玉食，其害于而家，凶于而国，人用侧颇辟，民用僭忒。⑨
<br>
<br>　　<span style="font-size:10.5pt;color:'004060'">注①集解郑玄曰：“中平之人。”
<br>
<br>　　注②集解郑玄曰：“克，能也。刚而能柔，柔而能刚，宽猛相济，以成治立功。”
<br>
<br>　　注③集解孔安国曰：“世平安，用正直治之。”
<br>
<br>　　注④集解孔安国曰：“友，顺也。世强御不顺，以刚能治之。”
<br>
<br>　　注⑤集解孔安国曰：“世和顺，以柔能治之也。”索隐内，当为“燮”。燮，和也。
<br>
<br>　　注⑥集解马融曰：“沉，阴也。潜，伏也。阴伏之谋，谓贼臣乱子非一朝一夕之渐，
君亲无将，将而诛。”索隐尚书作“沈潜”，此作“渐”字，其义当依马注。
<br>
<br>　　注⑦集解马融曰：“高明君子，亦以德怀也。”
<br>
<br>　　注⑧集解马融曰：“辟，君也。玉食，美食。不言王者，关诸侯也。”郑玄曰：“作福，专爵赏也。作威，专刑罚也。玉食，备珍美也。”
<br>
<br>　　注⑨集解孔安国曰：“在位不端平，则下民僭差。”</span>
<br>
<br>　　“稽疑：择建立卜筮人。①乃命卜筮，曰雨，曰济，曰涕，②曰雾，③曰克，曰贞，
曰悔，凡七。卜五，占之用二，衍。④立时人为卜筮，⑤三人占则从二人之言。⑥女则有大疑，谋及女心，谋及卿士，谋及庶人，谋及卜筮。⑦女则从，龟从，筮从，卿士从，庶民从，是之谓大同，⑧而身其康强，而子孙其逢吉。⑨女则从，龟从，筮从，卿士逆，庶民逆，吉。卿士从，龟从，筮从，女则逆，庶民逆，吉。庶民从，龟从，筮从，女则逆，卿士逆，吉。⑩女则从，龟从，筮逆，卿士
逆，庶民逆，作内吉，作外凶。⑾龟筮共违于人，用静吉，用作凶。⑿
<br>
<br>　　<span style="font-size:10.5pt;color:'004060'">注①集解孔安国曰：“龟曰卜，蓍曰筮。考正疑事，当选择知卜筮人而建立之。”
<br>
<br>　　注②集解尚书作“I”。索隐涕音亦，尚书作“I”。孔安国云“气骆驿亦连续”。
今此文作“涕”，是涕泣亦相连之状也。
<br>
<br>　　注③集解徐广曰：“一曰‘’，曰‘被’。”索隐雾音蒙，然“蒙”与“雾”亦
通。徐广所见本“涕”作“”，“蒙”作“被”，义通而字变。
<br>
<br>　　注④集解郑玄曰：“卜五占之用，谓雨p济pIp雾p克也。二衍，谓贞p悔也。
将立卜筮人，乃先命名兆卦而分别之。兆卦之名凡七，龟用五，易用二。
<br>
<br>　　审此道者，乃立之也。雨者，兆之体，气如雨然也。济者，如雨止之云气在上者也。
I者，色泽而光明也。雾者，气不释，郁冥冥也。克者，如气之色相犯也。内卦曰贞，
贞，正也。外卦曰悔，悔之言晦也，晦犹终也。卦象多变，故言‘衍’也。”
<br>
<br>　　注⑤集解郑玄曰：“立是能分别兆卦之名者，以为卜筮人。”
<br>
<br>　　注⑥集解郑玄曰：“从其多者。蓍龟之道幽微难明，慎之深。”
<br>
<br>　　注⑦集解孔安国曰：“先尽谋虑，然后卜筮以决之。”
<br>
<br>　　注⑧集解孔安国曰：“大同于吉。”
<br>
<br>　　注⑨集解孔安国曰：“动不违，故后世遇吉也。”
<br>
<br>　　注⑩集解郑玄曰：“此三者皆从多，故为吉。”
<br>
<br>　　注⑾集解郑玄曰：“此逆者多，以故举事于境内则吉，境外则凶。”
<br>
<br>　　注⑿集解孔安国曰：“安以守常则吉，动则凶。”郑玄曰：“龟筮皆与人谋相违，
人虽三从，犹不可以举事。”</span>
<br>
<br>　　“庶征：曰雨，曰阳，曰奥，曰寒，曰风，曰时。①五者来备，各以其序，庶草繁
庑。②一极备，凶。一极亡，凶。③曰休征：④曰肃，时雨若，⑤曰治，时D若；⑥曰
知，时奥若；⑦曰谋，时寒若；⑧曰圣，时风若。⑨曰咎征：⑩曰狂，常雨若；⑾曰僭，
常D若；⑿曰舒，常奥若；⒀曰急，常寒若；⒁曰雾，常风若。⒂王眚维岁，⒃卿
士维月，⒄师尹维日。⒅岁月日时毋易，⒆百谷用成，治用明，⒇民用章，家用
平康。(21)日月岁时既易，百谷用不成，治用昏不明，民用微，家用不宁。庶民维
星，(22)星有好风，星有好雨。(23)日月之行，有冬有夏。(24)月之从星，则以
风雨。(25)
<br>
<br>　　<span style="font-size:10.5pt;color:'004060'">注①集解孔安国曰：“雨以润物，阳以干物，暖以长物，寒以成物，风以动物。五者各以时，所以为验。”
<br>
<br>　　注②集解孔安国曰：“言五者备至，各以次序，则草木繁庑滋丰也。”
<br>
<br>　　注③集解孔安国曰：“一者备极过甚则凶，一者极无不至亦凶，谓其不时失□之谓
也。”
<br>
<br>　　注④集解孔安国曰：“□美行之验。”
<br>
<br>　　注⑤集解孔安国曰：“君行敬，则时雨顺之。”
<br>
<br>　　注⑥集解孔安国曰：“君政治，则时D顺之。”
<br>
<br>　　注⑦集解孔安国曰：“君昭哲，则时暖顺之。”
<br>
<br>　　注⑧集解孔安国曰：“君能谋，则时寒顺之。”
<br>
<br>　　注⑨集解孔安国曰：“君能通理，则时风顺之。”
<br>
<br>　　注⑩集解孔安国曰：“□恶行之验也。”
<br>
<br>　　注⑾集解孔安国曰：“君行狂妄，则常雨顺之。”
<br>
<br>　　注⑿集解孔安国曰：“君行僭差，则常D顺之。”
<br>
<br>　　注⒀集解孔安国曰：“君臣逸豫，则常暖顺之。”索隐舒，依字读。按：下有“曰
急”也。
<br>
<br>　　注⒁集解孔安国曰：“君行急，则常寒顺之。”
<br>
<br>　　注⒂集解孔安国曰：“君行雾，则常风顺之。”
<br>
<br>　　注⒃集解马融曰：“言王者所眚职，如岁兼四时也。”
<br>
<br>　　注⒄集解孔安国曰：“卿士各有所掌，如月之有别。”
<br>
<br>　　注⒅集解孔安国曰：“正官之吏分治其职，如日之有岁月也。”
<br>
<br>　　注⒆集解孔安国曰：“各顺常。”
<br>
<br>　　注⒇集解孔安国曰：“岁月无易，则百谷成；君臣无易，则正治明。”
<br>
<br>　　注(21)集解孔安国曰：“贤臣显用，国家平宁。”
<br>
<br>　　注(22)集解孔安国曰：“星，民象，故民惟若星也。”
<br>
<br>　　注(23)集解马融曰：“箕星好风，毕星好雨。”
<br>
<br>　　注(24)集解孔安国曰：“日月之行，冬夏各有常度。”
<br>
<br>　　注(25)集解孔安国曰：“月经于箕则多风，离于毕则多雨。政教失常，以从民欲，
亦所以乱。”</span>
<br>
<br>　　“五福：一曰寿，二曰富，三曰康宁，①四曰攸好德，②五曰考终命。③六极：一
曰凶短折，④二曰疾，三曰忧，四曰贫，五曰恶，⑤六曰弱。”⑥
<br>
<br>　　<span style="font-size:10.5pt;color:'004060'">注①集解郑玄曰：“康宁，平安。”
<br>
<br>　　注②集解孔安国曰：“所好者德，福之道。”
<br>
<br>　　注③集解孔安国曰：“各成其短长之命以自终，不横夭。”
<br>
<br>　　注④集解郑玄曰：“未龀曰凶，未冠曰短，未婚曰折。”索隐未龀，未毁齿也。音楚□反。
<br>
<br>　　注⑤集解孔安国曰：“恶，丑陋也。”
<br>
<br>　　注⑥集解郑玄曰：“愚懦不壮毅曰弱。”</span>
<br>
<br>　　于是武王乃封箕子于朝鲜①而不臣也。
<br>
<br>　　<span style="font-size:10.5pt;color:'004060'">注①索隐潮仙二音。地因水为名也。</span>
<br>
<br>　　其后箕子朝周，过故殷虚，感宫室毁坏，生禾黍，箕子伤之，欲哭则不可，欲泣为
其近妇人，①乃作麦秀之诗以歌咏之。其诗曰：“麦秀渐渐兮，禾黍油油。②彼狡僮兮，
不与我好兮！”所谓狡童者，纣也。殷民闻之，皆为流涕。③
<br>
<br>　　<span style="font-size:10.5pt;color:'004060'">注①索隐妇人之性多涕泣。
<br>
<br>　　注②索隐渐渐，麦芒之状，音子廉反，又依字读。油油者，禾黍之苗光悦貌。
<br>
<br>　　注③集解杜预曰：“梁国蒙县有箕子。”</span>
<br>
<br>　　武王崩，成王少，周公旦代行政当国。管p蔡疑之，乃与武庚作乱，欲袭成王p周
公。①周公既承成王命诛武庚，杀管叔，放蔡叔，乃命微子开代殷后，奉其先祀，作微
子之命以申之，国于宋。②微子故能仁贤，乃代武庚，故殷之余民甚戴爱之。
<br>
<br>　　<span style="font-size:10.5pt;color:'004060'">注①集解徐广曰：“一云‘欲袭成周’。”
<br>
<br>　　注②集解世本曰：“宋更曰睢阳。”</span>
<br>
<br>　　微子开卒，立其弟衍，是为微仲。①微仲卒，子宋公稽立。②宋公稽卒，子丁公申
立。丁公申卒，子愍公共立。愍公共卒，弟炀公熙立。炀公即位，愍公子鲋祀s炀公而
自立，③曰“我当立”，是为厉公。厉公卒，子厘公举立。
<br>
<br>　　<span style="font-size:10.5pt;color:'004060'">注①集解礼记曰：“微子舍其孙]而立衍也。”郑玄曰：“微子适子死，立其弟衍，
殷礼也。”索隐按：家语微子弟仲思名衍，一名泄，嗣微子为宋公。虽迁爵易位，而班
级不过其故，故以旧官为称。故二微虽为宋公，犹称微，至于稽乃称宋公也。
<br>
<br>　　注②索隐谯周云：“未谥，故名之。”
<br>
<br>　　注③集解徐广曰：“鲋，一作‘鲂’。”索隐徐云一本作“鲂”，谯周亦作“鲂祀”，
据左氏，□愍公庶子也。s炀公，欲立太子弗父何，何让不受。</span>
<br>
<br>　　厘公十七年，周厉王出奔彘。
<br>
<br>　　二十八年，厘公卒，子惠公立。①惠公四年，周宣王即位。三十年，惠公卒，子
哀公立。哀公元年卒，子戴公立。
<br>
<br>　　<span style="font-size:10.5pt;color:'004060'">注①集解吕忱曰：“ㄒ艄跑确础！</span>
<br>
<br>　　戴公二十九年，周幽王为犬戎所杀，秦始列为诸侯。
<br>
<br>　　三十四年，戴公卒，子武公司空立。武公生女为鲁惠公夫人，生鲁桓公。十八年，
武公卒，子宣公力立。
<br>
<br>　　宣公有太子与夷。十九年，宣公病，让其弟和，曰：“父死子继，兄死弟及，天下
通义也。我其立和。”和亦三让而受之。宣公卒，弟和立，是为穆公。
<br>
<br>　　穆公九年，病，召大司马孔父谓曰：“先君宣公舍太子与夷而立我，我不敢忘。
<br>
<br>　　我死，必立与夷也。”孔父曰：“k臣皆愿立公子冯。”穆公曰：“毋立冯，吾不
可以负宣公。”于是穆公使冯出居于郑。八月庚辰，穆公卒，兄宣公子与夷立，是为殇
公。君子闻之，曰：“宋宣公可谓知人矣，立其弟以成义，然卒其子复享之。
<br>
<br>　　殇公元年，]公子州吁s其君完自立，欲得诸侯，使告于宋曰：“冯在郑，必为乱，
可与我伐之。”宋许之，与伐郑，至东门而还。二年，郑伐宋，以报东门之役。其后诸
侯数来侵伐。
<br>
<br>　　九年，大司马孔父嘉妻好，出，道遇太宰华督，①督说，目而观之。②督利孔父妻，
乃使人宣言国中曰：“殇公即位十年耳，而十一战，③民苦不堪，皆孔父为之，我且杀
孔父以宁民。”是岁，鲁s其君隐公。十年，华督攻杀孔父，取其妻。殇公怒，遂s殇
公，而迎穆公子冯于郑而立之，是为庄公。
<br>
<br>　　<span style="font-size:10.5pt;color:'004060'">注①集解服虔曰：“戴公之孙。”
<br>
<br>　　注②集解服虔曰：“目者，极视精不转也。”
<br>
<br>　　注③集解贾逵曰：“一战，伐郑，围其东门；二战，取其禾；三战，取邾田；四战，邾郑伐宋，入其郛；五战，伐郑，围长葛；六战，郑以王命伐宋；七战，鲁败宋师于菅；八战，宋、]入郑；九战，伐戴；十战，郑入宋；十一战，郑伯以虢师大
败宋。”</span>
<br>
<br>　　庄公元年，华督为相。九年，执郑之祭仲，要以立突为郑君。祭仲许，竟立突。
<br>
<br>　　十九年，庄公卒，子愍公捷立。
<br>
<br>　　愍公七年，齐桓公即位。九年，宋水，鲁使臧文仲往吊水。①愍公自罪曰：“寡人
以不能事鬼神，政不修，故水。”臧文仲善此言。此言乃公子子鱼教愍公也。
<br>
<br>　　<span style="font-size:10.5pt;color:'004060'">注①集解贾逵曰：“问凶曰吊。”</span>
<br>
<br>　　十年夏，宋伐鲁，战于乘丘，①鲁生虏宋南宫万。②宋人请万，万归宋。
<br>
<br>　　十一年秋，愍公与南宫万猎，因博争行，愍公怒，辱之，曰：“始吾敬若；今若，
鲁虏也。”万有力，病此言，遂以局杀愍公于蒙泽。③大夫仇牧闻之，以兵造公门。万
搏牧，牧齿着门阖死。④因杀太宰华督，乃更立公子游为君。诸公子e萧，公子御说e
亳。⑤万弟南宫牛将兵围亳。冬，萧及宋之诸公子共击杀南宫牛，s宋新君游而立愍公
弟御说，是为桓公。宋万e陈。宋人请以赂陈。陈人使妇人饮之醇酒，⑥以革裹之，归
宋。⑦宋人醢万也。⑧
<br>
<br>　　<span style="font-size:10.5pt;color:'004060'">注①集解徐广曰：“乘，一作‘媵’。”S案：杜预曰“乘丘，鲁地”。
<br>
<br>　　注②集解贾逵曰：“南宫，氏；万，名。宋卿。”
<br>
<br>　　注③集解贾逵曰：“蒙泽，宋泽名也。”杜预曰：“宋地，梁国有蒙县。”
<br>
<br>　　注④集解何休曰：“阖，门扇。”
<br>
<br>　　注⑤集解服虔曰：“萧，亳，宋邑也。”杜预曰：“今沛国有萧县，蒙县西北有亳
城也。”
<br>
<br>　　注⑥集解服虔曰：“宋万多力，勇不可执，故先使妇人诱而饮之酒，醉而缚之。”
<br>
<br>　　注⑦集解左传曰：“以犀革裹之。”
<br>
<br>　　注⑧集解服虔曰：“醢，肉酱。”</span>
<br>
<br>　　桓公二年，诸侯伐宋，至郊而去。三年，齐桓公始霸。二十三年，迎]公子毁于齐，
立之，是为]文公。文公女弟为桓公夫人。秦穆公即位。三十年，桓公病，太子兹甫让
其庶兄目夷为嗣。桓公义太子意，竟不听。三十一年春，桓公卒，太子兹甫立，是为襄
公。以其庶兄目夷为相。未葬，而齐桓公会诸侯于葵丘，襄公往会。
<br>
<br>　　襄公七年，宋地B星如雨，与雨偕下；①六退蜚，②风疾也。③
<br>
<br>　　<span style="font-size:10.5pt;color:'004060'">注①集解左传曰：“陨石于宋五，陨星也。”索隐按：僖十六年左传“B石于宋五，
B星也。六退飞，过宋都”。是当宋襄公之时。访内史叔兴曰“吉凶焉在”？对曰
“君将得诸侯而不终”也。然庄七年传又云“恒星不见，夜中星B如雨，与雨偕也”。
且与雨偕下，自在别年，不与B石退之事同。此史以B石为B星，遂连恒星不见之时
与雨偕为文，故与左传小不同也。
<br>
<br>　　注②集解公羊传曰：“视之则六，察之则o，徐察之则退飞。”
<br>
<br>　　注③集解贾逵曰：“风起于远，至宋都高而疾，故逢风却退。”</span>
<br>
<br>　　八年，齐桓公卒，宋欲为盟会。十二年春，宋襄公为鹿上之盟，①以求诸侯于楚，
楚人许之。公子目夷谏曰：“小国争盟，祸也。”不听。秋，诸侯会宋公盟于盂。②目
夷曰：“祸其在此乎？君欲已甚，何以堪之！”于是楚执宋襄公以伐宋。冬，会于亳，
以释宋公。子鱼曰：“祸犹未也。”十三年夏，宋伐郑。
<br>
<br>　　子鱼曰：“祸在此矣。”秋，楚伐宋以救郑。襄公将战，子鱼谏曰：“天之弃商久
矣，不可。”冬，十一月，襄公与楚成王战于泓。③楚人未济，目夷曰：“彼我寡，
及其未济击之。”公不听。已济未陈，又曰：“可击。”公曰：“待其已陈。”陈成，
宋人击之。宋师大败，襄公伤股。国人皆怨公。公曰：“君子不困人于厄，不鼓不成列。”
④子鱼曰：“兵以胜为功，何常言与！⑤必如公言，即奴事之耳，又何战为？”
<br>
<br>　　<span style="font-size:10.5pt;color:'004060'">注①集解杜预曰：“鹿上，宋地。汝阴有原鹿县。”索隐按：汝阴原鹿其地在楚，
僖二十一年“宋人、楚人、齐人盟于鹿上”是也。然襄公始求诸侯于楚，楚u许之，计
未合至女阴鹿上。今济阴乘氏县北有鹿城，盖此地也。
<br>
<br>　　注②集解杜预曰：“盂，宋地。”
<br>
<br>　　注③集解谷梁传曰：“战于泓水之上。”
<br>
<br>　　注④集解何休曰：“军法，以鼓战，以金止，不鼓不战也。不成列，未成陈。”
<br>
<br>　　注⑤集解徐广曰：“一云‘尚何言与’。”</span>
<br>
<br>　　楚成王已救郑，郑享之；去而取郑二姬以归。①叔瞻曰：“成王无礼，②其不没乎？
为礼卒于无别，有以知其不遂霸也。”
<br>
<br>　　<span style="font-size:10.5pt;color:'004060'">注①索隐谓郑夫人芈氏、姜氏之女。既是郑女，故云“二姬”。
<br>
<br>　　注②正义谓取郑二姬也。</span>
<br>
<br>　　是年，晋公子重耳过宋，襄公以伤于楚，欲得晋援，厚礼重耳以马二十乘。①
<br>
<br>　　<span style="font-size:10.5pt;color:'004060'">注①集解服虔曰：“八十匹。”</span>
<br>
<br>　　十四年夏，襄公病伤于泓而竟卒，①子成公王臣立。

<br>
<br>　　<span style="font-size:10.5pt;color:'004060'">注①索隐按：春秋战于泓在僖二十三年，重耳过宋及襄公卒在二十四年。今此文以
重耳过与伤泓共岁，故云“是年”。又重耳过与宋襄公卒共是一岁，则不合更云“十四
年”。是进退俱不合于左氏，盖太史公之疏耳。</span>
<br>
<br>　　成公元年，晋文公即位。三年，倍楚盟亲晋，以有德于文公也。四年，楚成王伐宋，
宋告急于晋。五年，晋文公救宋，楚兵去。九年，晋文公卒。十一年，楚太子商臣s其
父成王代立。十六年，秦穆公卒。
   <br>
<br>　　十七年，成公卒。①成公弟御杀太子及大司马公孙固②而自立为君。宋人共杀君御
而立成公少子杵臼，③是为昭公。

<br>
<br>　　<span style="font-size:10.5pt;color:'004060'">注①正义年表云公孙固杀成公。
<br>
<br>　　注②正义世本云：“宋庄公孙名固，为大司马。”
<br>
<br>　　注③正义年表云宋昭元年。杵臼，襄公之子。徐广曰：“一云成公少子。”</span>
<br>
<br>　　昭公四年，宋败长翟缘斯于长丘。①七年，楚庄王即位。

<br>
<br>　　<span style="font-size:10.5pt;color:'004060'">注①集解鲁世家云宋武公之世，获缘斯于长丘。今云此时，未详。索隐徐广曰：
“鲁系家云宋武公之代，获缘斯于长丘，今云此时未详”者，春秋文公十一年，鲁败翟
于咸，获长狄缘斯于长丘，齐系家惠公二年，长翟来，王子城父攻杀之，此并取左传之
说，载于诸国系家，今考其年岁亦颇相协。而鲁系家云武公，此云昭公，盖此“昭”当
为“武”，然前代虽已有武公，此杵臼当亦谥武也。</span>
<br>
<br>　　若将不然，岂下五系公子特为君，又合谥昭乎？
<br>
<br>　　九年，昭公无道，国人不附。昭公弟鲍革①贤而下士。先，襄公夫人欲通于公子鲍，
不可，②乃助之施于国，③因大夫华元为右师。④昭公出猎，夫人王姬使]伯攻杀昭公
杵臼。弟鲍革立，是为文公。

<br>
<br>　　<span style="font-size:10.5pt;color:'004060'">注①集解徐广曰：“一无‘革’字。”
<br>
<br>　　注②集解服虔曰：“襄公夫人，周襄王之姊王姬也。不可，鲍不肯也。”
<br>
<br>　　注③正义施，贰是反。襄夫人助公子鲍布施恩惠于国人也。
<br>
<br>　　注④正义公子鲍因华元请，得为右师。华元，戴公五代孙，华督之曾孙也。</span>
<br>
<br>　　文公元年，晋率诸侯伐宋，责以s君。闻文公定立，乃去。二年，昭公子因文公母
弟须与武、缪、戴、庄、桓之族为乱，文公尽诛之，出武、缪之族。①

<br>
<br>　　<span style="font-size:10.5pt;color:'004060'">注①集解贾逵曰：“出，逐也。”
<br>
<br>　　四年春，*(郑)**[楚]*命*(楚)**[郑]*伐宋。宋使华元将，郑败宋，囚华元。</span>
<br>
<br>　　华元之将战，杀羊以食士，其御羊羹不及，①故怨，驰入郑军，故宋师败，得囚华
元。宋以兵车百乘文马四百匹②赎华元。未尽入，华元亡归宋。

<br>
<br>　　<span style="font-size:10.5pt;color:'004060'">注①集解左传曰御羊斟也。
<br>
<br>　　注②集解贾逵曰：“文，狸文也。”王肃曰：“文马，画马也。”正义按：文马者，
装饰其马。四百匹，用牵车百乘，遗郑赎华元也。又云文马赤鬣缟身，目如黄金。</span>
<br>
<br>　　十四年，楚庄王围郑。郑伯降楚，楚复释之。
<br>
<br>　　十六年，楚使过宋，宋有前仇，执楚使。九月，楚庄王围宋。十七年，楚以围宋五
月不解，宋城中急，无食，华元乃夜私见楚将子反。子反告庄王。王问：“城中何如？”
曰：“析骨而炊，①易子而食。”庄王曰：“诚哉言！我军亦有二日粮。”以信故，遂
罢兵去。

<br>
<br>　　<span style="font-size:10.5pt;color:'004060'">注①集解何休曰：“析破人骨也。”</span>
<br>
<br>　　二十二年，文公卒，子共公瑕立。始厚葬。君子讥华元不臣矣。
<br>
<br>　　共公*(元)**⑩*年，华元善楚将子重，又善晋将栾书，两盟晋楚。十三年，共公卒。
华元为右师，鱼石为左师。司马唐山攻杀太子肥，欲杀华元，华元e晋，鱼石止之，至
河乃还，①诛唐山。乃立共公少子成，是为平公。②

<br>
<br>　　<span style="font-size:10.5pt;color:'004060'">注①集解皇览曰：“华元在陈留小黄县城北。”
<br>
<br>　　注②集解左传曰鱼石e楚。</span>
<br>
<br>　　平公三年，楚共王拔宋之彭城，以封宋左师鱼石。四年，诸侯共诛鱼石，而归彭城
于宋。三十五年，楚公子围s其君自立，为灵王。四十四年，平公卒，子元公佐立。
<br>
<br>　　元公三年，楚公子弃疾s灵王，自立为平王。八年，宋火。十年，元公毋信，诈杀
诸公子，大夫华、向氏作乱。楚平王太子建来e，见诸华氏相攻乱，建去如郑。十五年，
元公为鲁昭公避季氏居外，为之求入鲁，行道卒，子景公头曼①立。

<br>
<br>　　<span style="font-size:10.5pt;color:'004060'">注①索隐音万。</span>
<br>
<br>　　景公十六年，鲁阳虎来e，已复去。二十五年，孔子过宋，宋司马桓s恶之，欲杀
孔子，孔子微服去。三十年，曹倍宋，又倍晋，宋伐曹，晋不救，遂灭曹有之。①三十
六年，齐田常s简公。

<br>
<br>　　<span style="font-size:10.5pt;color:'004060'">注①正义宋景公灭曹在鲁哀公八年，
周敬王三十三年也。</span>
<br>
<br>　　三十七年，楚惠王灭陈。荧惑守心。心，宋之分野也。景公忧之。司星子韦曰：“可
移于相。”景公曰：“相，吾之股肱。”曰：“可移于民。”景公曰：“君者待民。”曰
：“可移于岁。”景公曰：“岁饥民困，吾谁为君！”子韦曰：“天高听卑。君有君人之
言三，荧惑宜有动。”于是候之，果徙三度。
<br>
<br>　　六十四年，景公卒。宋公子特①攻杀太子而自立，是为昭公。②昭公者，元公之曾庶
孙也。昭公父公孙纠，纠父公子秦，③秦即元公少子也。景公杀昭公父纠，④故昭公
怨杀太子而自立。

<br>
<br>　　<span style="font-size:10.5pt;color:'004060'">注①索隐昭公也。左传作“德”。
<br>
<br>　　注②索隐按左传，景公无子，取元公庶曾孙公孙周之子德及启畜于公宫。及景公卒，
先立启，后立德，是为昭公。与此全乖，未知太史公据何而为此说。
<br>
<br>　　注③集解徐广曰：“音端。”

<br>
<br>　　注④索隐左传名周。</span>
<br>
<br>　　昭公四十七年卒，子悼公购由立。①悼公八年卒，②子休公田立。休公田二十三年
卒，子辟公辟兵立。③辟公三年卒，子剔成立。④剔成四十一年，剔成弟偃攻袭剔成，
剔成败奔齐，偃自立为宋君。

<br>
<br>　　<span style="font-size:10.5pt;color:'004060'">注①集解年表云四十九年。索隐购音古候反。
<br>
<br>　　注②索隐按纪年为十八年。
<br>
<br>　　注③集解徐广曰：“一云‘辟公兵’。”索隐按：纪年作“桓侯璧兵”，则璧兵谥
桓也。又庄子云“桓侯行，未出城门，其前驱呼辟，蒙人止之，后为狂也”。
<br>
<br>　　司马彪云“呼辟，使人避道。蒙人以桓侯名辟，而前驱呼‘辟’，故为狂也”。
<br>
<br>　　注④集解年表云剔成君也。索隐王劭按：纪年云宋易城盱废其君辟而自立也。</span>
<br>
<br>　　君偃十一年，自立为王。①东败齐，取五城；南败楚，取地三百里；西败魏军，乃
与齐p魏为敌国。盛血以韦囊，县而射之，命曰“射天”。淫于酒妇人。
<br>
<br>　　k臣谏者辄射之。于是诸侯皆曰“桀宋”。②“宋其复为纣所为，不可不诛”。
<br>
<br>　　告齐伐宋。王偃立四十七年，齐愍王与魏p楚伐宋，杀王偃，遂灭宋而三分其地。
③

<br>
<br>　　<span style="font-size:10.5pt;color:'004060'">注①索隐战国策p吕氏春秋皆以偃谥曰康王也。
<br>
<br>　　注②索隐晋太康地记言其似桀也。
<br>
<br>　　注③集解年表云偃立四十三年。</span>
<br>
<br>　　太史公曰：孔子称“微子去之，箕子为之奴，比干谏而死，殷有三仁焉”。①春秋
讥宋之乱自宣公废太子而立弟，②国以不宁者十世。③襄公之时，修行仁义，欲为盟主。
其大夫正考父美之，故追道契p汤p高宗，殷所以兴，作商颂。④襄公既败于泓，而君
子或以为多，⑤伤中国阙礼义，镏也，⑥宋襄之有礼让也。


<br>
<br>　　<span style="font-size:10.5pt;color:'004060'">注①集解何晏曰：“仁者爱人。三人行异而同称仁者，何也？以其俱在忧乱宁民也。”
夏侯玄曰：“微子，仁之穷也；箕子p比干，智之穷也。故或尽材而止，或尽心而留，
皆其极也。致极，斯君子之事矣。是以三仁不同，而其归一揆也。”
<br>
<br>　　注②集解公羊传曰：“君子大居正。宋之祸宣公为之也。”
<br>
<br>　　注③索隐按：春秋公羊有此说，左氏则无讥焉。
<br>
<br>　　注④集解韩诗商颂章句亦美襄公。索隐按：裴S引韩诗商颂章句亦美襄公，非也。
今按：毛诗商颂序云正考父于周之太师“得商颂十二篇，以那为首”。国语亦同此说。
今五篇存，皆是商家祭祀乐章，非考父追作也。又考父佐戴p武p宣，则在襄公前且百
许岁，安得述而美之？斯谬说耳。
<br>
<br>　　注⑤集解公羊传曰：“君子大其不鼓不成列，临大事而不忘大礼，有君而无臣，以
为虽文王之战亦不过此也。”
<br>
<br>　　注⑥索隐襄公临大事不忘大礼，而君子或以为多，且伤中国之乱，阙礼义之举，遂
不嘉宋襄之盛德，故太史公锒述之，故云镏也。</span>


<br>
<br>　　【索隐述赞】殷有三仁，微p箕纣亲。一囚一去，不顾其身。颂美有客，书称作宾。
卒传嗣，或□彝伦。微仲之后，世载忠勤。穆亦能让，实为知人。伤泓之役，有君无
臣。偃号“桀宋”，天之□殷。

</span></td>
  </tr>
<tr><td align=center><a href="index.htm"><span style="font-size:12pt; color: #2895C3; letter-spacing: 1px; line-height: 25px;">返&nbsp;&nbsp;回</span></a>&nbsp;&nbsp;&nbsp;&nbsp;<a href="039.htm"><span style="font-size:12pt; color: #2895C3; letter-spacing: 1px; line-height: 25px;">下一页</span></a></td></tr>
</table>
</center></div>
<div align="center"><center>
<table border=0 width=100% cellspacing=0 cellpadding=0>

<tr>
 <td  align='center'style="font-size: 11.5pt"><hr width="85%" size="1" 
 color="#CBE2EC"><a href="http://www.my285.com/">梦远书城(<font face="华文新魏">my285.com</font>)</a></td></tr></table>
</center></div>
<div align="center">
<script src="http://www.my285.com/41tf/gdx.js"></script>
<script src="http://www.my285.com/41tf/wd.js"></script></div>


<center><script src="../../41tf/WB.js"></script></center>
<script src="../../41tf/wdp.js"></script>
<script src="../../41tf/wdt.js"></script>
<div style='display:"none"'><script src="../../41tf/tj.js"></script></div>

</body>

<!-- Mirrored from www.my285.com/shishu/shiji/038.htm by HTTrack Website Copier/3.x [XR&CO'2007], Thu, 21 Mar 2013 03:59:27 GMT -->
</html>
