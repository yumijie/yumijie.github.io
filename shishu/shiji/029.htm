<html>

<!-- Mirrored from www.my285.com/shishu/shiji/029.htm by HTTrack Website Copier/3.x [XR&CO'2007], Thu, 21 Mar 2013 03:59:19 GMT -->
<head>
<meta http-equiv="Content-Type" content="text/html; charset=gb2312">
<title>梦远书城_史记(集注本) </title>
<link rel="stylesheet" href="images/wyt.css">

</head>
<center><script src="http://www.my285.com/41tf/DH1.js"></script></center>
<table border="0" width="100%" cellspacing="0" cellpadding="0" background="../../41tf/bj1.gif">
<tr><td align="center">
<script src="../../41tf/DH0.js"></script></td></tr></table>
<center><script src="../../41tf/DH.js"></script></center>
<div align="center">
<script src="http://www.my285.com/41tf/dd.js"></script>
<script src="http://www.my285.com/41tf/gds.js"></script></div><body bgcolor="#f7f7e7" topmargin="2" leftmargin="0" rightmargin="0" 
bottommargin="0">

<div align="center"><img src="images/logo.gif" width="165" height="41"></div>
<div align="center"><hr color="#CBE2EC" width=85%></div>
<div align=center><table width=85%>
   <tr><td align=right style="font-size:12pt; color: #2895C3; letter-spacing: 1px; line-height: 25px;">卷二十九&nbsp;&nbsp;河渠书　第七
</span></td></tr></table></div><p>
<div align="center"><center>
<table border="0" width="85%">
  <tr>
    <td style="font-size:12pt; line-height: 150%;"><br>
<br>　　夏书曰：禹抑洪水十三年，过家不入门。①陆行载车，水行载舟，泥行蹈毳，山行
即桥。②以别九州，随山浚川，任土作贡。通九道，陂九泽，③度九山。④然河衍溢，
害中国也尤甚。唯是为务。故道河自积石历龙门，⑤南到华阴，⑥东下砥柱，⑦及孟津
p⑧雒I，至于大邳。⑨于是禹以为河所从来者高，水湍悍，⑩难以行平地，数为败，
乃二渠以引其河。⑾北载之高地，过降水，⑿至于大陆，⒀播为九河，⒁同为逆
河，入于勃海⒂九川既疏，九泽既洒，诸夏艾安，功施于三代。
<br>
<br>　　<span style="font-size:10.5pt;color:'004060'">注①索隐抑音忆。抑者，遏也。洪水滔天，故禹遏之，不令害人也。汉书沟洫志作
“堙”。堙，抑，皆塞也。
<br>
<br>　　注②集解徐广曰：“桥，近遥反。一作‘n’。n，直辕车也，音己足反。尸子曰
‘山行乘谩。音力追反。又曰‘行涂以J，行险以□，行沙以轨’。又曰‘乘风车’。
音去乔反。”索隐毳字亦作“橇”，同音昌芮反。注以□，子芮反，又子绝反，与音
同。
<br>
<br>　　注③正义颜师古云：“通九州之道，及障遏其泽也。”
<br>
<br>　　注④正义度，田洛反。释名云“山者，产也”。治水以志九州山泽所生物产，言于
地所宜，商而度之，以制贡赋也。
<br>
<br>　　注⑤正义在同州韩城县北五十里，为凿广八十步。
<br>
<br>　　注⑥正义华阴县也。魏之阴晋，秦惠文王更名宁秦，汉高帝改曰华阴也。
<br>
<br>　　注⑦正义}柱山俗名三门山，在硖石县东北五十里，在河之中也。
<br>
<br>　　注⑧正义在洛州河阳县南门外也。
<br>
<br>　　注⑨正义孔安国云：“山再成曰邳。”按：在]州黎阳县南七里是也。
<br>
<br>　　注⑩集解韦昭曰：“湍，疾；悍，强也。”
<br>
<br>　　注⑾集解汉书音义曰：“，分也。二渠，其一出贝丘西南二折者也，其一则漯川。”
索隐，汉书作“酾”，史记旧本亦作“洒”，字从水。按：韦昭云“疏决为酾”，字
音疏跬反。，即分其流泄其怒是也。又按：二渠，其一即漯川，其二王莽时遂空也。
<br>
<br>　　注⑿正义降水源出潞州屯留县西南方山东北。
<br>
<br>　　注⒀正义大陆泽在邢州及赵州界，一名广河泽，一名钜鹿泽也。
<br>
<br>　　注⒁正义言过降水及大陆水之口，至冀州分为九河。
<br>
<br>　　注⒂集解瓒曰：“禹贡云‘夹石碣石入于海’，然则河口之入海乃在碣石也。武帝元光二年，河徙东郡，更注勃海。禹之时不注勃海也。”</span>
<br>
<br>　　自是之后，荥阳下引河东南为鸿沟，①以通宋p郑p陈p蔡p曹p]，与济p汝p
淮p泗会。于楚，西方则通渠汉水p云梦之野，东方则通*(鸿)*沟江淮之闲。于吴，则
通渠三江p五湖。②于齐，则通济之闲。于蜀，蜀守冰③凿离碓，④辟沫水之害，⑤
穿二江成都之中。⑥此渠皆可行舟，有余则用溉悖百姓飨其利。至于所过，往往引其
水益用溉田畴之渠，以万亿计，然莫足数也。
<br>
<br>　　<span style="font-size:10.5pt;color:'004060'">注①索隐楚汉中分之界，文颖云即今官渡水也。盖为二渠：一南经阳武，为官渡水；
一东经大梁城，即鸿沟，今之汴河是也。
<br>
<br>　　注②集解韦昭曰：“五湖，湖名耳，实一湖，今太湖是也，在吴西南。”索隐三江，
按地理志北江从会稽毗陵县北东入海，中江从丹阳芜湖县东北至会稽阳羡县东入海，南
江从会稽吴县南东入海，故禹贡有北江p中江也。五湖者，郭璞江赋云具区p洮瑁彭
蠡p青草p洞庭是也。又云太湖周五百里，故曰五湖。
<br>
<br>　　注③集解汉书曰：“冰姓李。”
<br>
<br>　　注④集解晋灼曰：“古‘堆’字也。”
<br>
<br>　　注⑤索隐辟音避。沫音末。按：说文云“沫水出蜀西南徼外，与青衣合，东南入江”
也。
<br>
<br>　　注⑥正义括地志云：“大江一名汶江，一名管桥水，一名清江，亦名水江，西南自
温江县界流来。”又云：“郫江一名成都江，一名市桥江，亦名中日江，亦曰内江，西
北自新繁县界流来。二江并在益州成都县界。任豫益州记云‘二江者，郫江p流江也’。
风俗通云‘秦昭王使李冰为蜀守，开成都县两江，溉田万顷。神须取女二人以为妇，冰
自以女与神为婚，径至祠劝神酒，酒杯澹澹，因厉声责之，因忽不见。良久，有两苍牛
□于江岸，有闲，辄还，流汗谓官属曰：“吾□疲极，不当相助耶？南向腰中正白者，
我绶也。”主簿刺杀北面者，江神遂死’。华阳国志云‘蜀时濯锦流江中，则鲜明也’。”</span>
<br>
<br>　　西门豹引漳水溉邺，①以富魏之河内。
<br>
<br>　　<span style="font-size:10.5pt;color:'004060'">注①正义括地志云：“漳水一名浊漳水，源出潞州长子县西力黄山。地理志云浊漳
水在长子鹿谷山，东至邺，入清漳。”按：力黄p鹿谷二山，北鹿也。邺，相州之县也。</span>
<br>
<br>　　而韩闻秦之好兴事，欲罢之，毋令东伐，①乃使水工郑国②闲说秦，令凿泾水自中
山西邸瓠口为渠，③并北山东注洛④三百余里，欲以溉田。中作而觉，秦欲杀郑国。郑
国曰：“始臣为闲，然渠成亦秦之利也。”⑤秦以为然，卒使就渠。渠就，用注填阏之
水，溉泽卤之地四万余顷，⑥收皆亩一钟。于是关中为沃野，无凶年，秦以富强，卒并
诸侯，因命曰郑国渠。
<br>
<br>　　<span style="font-size:10.5pt;color:'004060'">注①集解如淳曰：“欲罢劳之，息秦伐韩之计。”
<br>
<br>　　注②集解韦昭曰：“郑国能治水，故曰水工。”
<br>
<br>　　注③索隐小颜云“中音仲，即今九U山之东仲山是也。邸，至也”。瓠口即谷口，
乃郊祀志所谓“寒门谷口”是也。与池阳相近，故曰“田于何所，池阳谷口”也。正义
括地志云：“中山一名仲山，在雍州云阳县西十五里。又云焦获薮，亦名瓠，在泾阳北
城外也。”邸，至也。至渠首起云阳县西南二十五里，今枯也。
<br>
<br>　　注④集解徐广曰：“出冯翊怀德县。”
<br>
<br>　　注⑤索隐沟洫志郑国云“臣为韩延数岁之命，为秦建万代之功”是也。
<br>
<br>　　注⑥索隐溉音古代反。泽，一作“舄”，音昔，又并音尺。本或作“斥”，则如字
读之。</span>
<br>
<br>　　汉兴三十九年，孝文时河决酸枣，东溃金堤，①于是东郡大兴卒塞之。
<br>
<br>　　<span style="font-size:10.5pt;color:'004060'">注①正义括地志云：“金堤一名千里堤，在白马县东五里。”</span>
<br>
<br>　　其后四十有余年，今天子元光之中，而河决于瓠子，东南注钜野，①通于淮p泗。
于是天子使汲黯p郑当时兴人徒塞之，辄复坏。是时武安侯田`为丞相，其奉邑食g。
②g居河北，河决而南则g无水，邑收多。`言于上曰：“江河之决皆天事，未易以
人力为强塞，塞之未必应天。”而望气用数者亦以为然。
<br>
<br>　　于是天子久之不事复塞也。
<br>
<br>　　<span style="font-size:10.5pt;color:'004060'">注①正义括地志云：“郸州钜野县东北大泽是。”
<br>
<br>　　注②索隐音输。韦昭云“清河县也”。正义贝州县也。</span>
<br>
<br>　　是时郑当时为大农，言曰：“异时关东漕粟从渭中上，度六月而罢，而漕水道九百
余里，时有难处。引渭穿渠起长安，并南山下，至河三百余里，径，易漕，度可令三月
罢；而渠下民田万余顷，又可得以溉田：此损漕省卒，而益肥关中之地，得谷。”天子
以为然，令齐人水工徐伯表，①悉发卒②数万人穿漕渠，三岁而通。通，以漕，大便利。
其后漕稍多，而渠下之民颇得以溉田矣。
<br>
<br>　　<span style="font-size:10.5pt;color:'004060'">注①索隐旧说，徐伯表水工姓名也。小颜以为表者，巡行穿渠之处而表记之，若今
G标，表不是名也。
<br>
<br>　　注②集解徐广曰：“一云‘悉’。”</span>
<br>
<br>　　其后河东守番系①言：“漕从山东西，②岁百余万石，更砥柱之限，败亡甚多，而
亦烦费。穿渠引汾③溉皮氏p汾阴下，④引河溉汾阴p蒲n下，度可得五千顷。五千顷
故尽河计地，⑤民茭牧其中耳，⑥今溉田之，度可得谷二百万石以上。谷从渭上，与
关中无异，而砥柱之东可无复漕。”天子以为然，发卒数万人作渠田。数岁，河移徙，
渠不利，则田者不能偿种。久之，河东渠田废，予越人，令少府以为稍入。⑦
<br>
<br>　　<span style="font-size:10.5pt;color:'004060'">注①索隐上音婆，又音潘。按：诗小雅云“番维司徒”，番，氏也。下音系也。
<br>
<br>　　注②索隐按：谓从山东运漕而西入关也。
<br>
<br>　　注③正义括地志云：“汾水源出岚州静乐县北百三十里管涔山北，东南流，入并州，
即西南流，入至绛州p蒲州入河也。”
<br>
<br>　　注④正义括地志云：“皮氏故城在绛州龙门县西百三十步。自秦p汉p魏p晋，皮
氏县皆治此。汾阴故城俗名殷汤城，在蒲汾阴县北九里，汉汾阴县是也。”
<br>
<br>　　注⑤集解韦昭曰：“家舳缘反。谓缘河边地也。”索隐又音人兖反。
<br>
<br>　　注⑥索隐茭，干草也。谓人收茭及牧畜于中也。
<br>
<br>　　注⑦集解如淳曰：“时越人有徙者，以田与之，其租税入少府。”索隐其田既薄，
越人徙居者习水利，故与之，而稍少其税，入之于少府。</span>
<br>
<br>　　其后人有上书欲通镄钡愧偌颁钍拢下御史大夫张汤。汤问其事，因言：“抵蜀从
故道，②故道多阪，回远。今穿镄钡溃少阪，近四百里；而锼通沔，斜水通渭，皆
可以行船漕。漕从南阳③上沔入铮镏绝水至斜，闲百余里，以车转，从斜下下渭。
如此，汉中之谷可致，山东从沔无限，④便于砥柱之漕。且镄辈哪局窦之饶，拟于巴
蜀。”天子以为然，拜汤子n为汉中守，发数万人作镄钡牢灏儆嗬铩５拦便近，而水
湍石，⑤不可漕。
<br>
<br>　　<span style="font-size:10.5pt;color:'004060'">注①集解韦昭曰：“镏邢匾病Ｐ保谷名，音邪。”瓒曰：“铮斜，二水名。”
<br>
<br>　　正义括地志云：“锕仍诹褐锍窍乇蔽迨里。斜水源出锍窍匚鞅本攀八里衙岭
山，与锼同源而派流，汉书沟洫志云‘锼通沔，斜水通渭，皆以行船’是也。”按：
锍羌镏邢匾病
<br>
<br>　　注②正义括地志云：“凤州两当县，本汉故道县也，在州西五十里。”
<br>
<br>　　注③正义南阳县即今邓州也。
<br>
<br>　　注④正义无限，言多也。山东，谓河南之东，山南之东及江南p淮南，皆经砥柱*
(主)**[上]*运，今并从沔，便于三门之漕也。
<br>
<br>　　注⑤集解徐广曰：“湍，一本作‘溲’。”</span>
<br>
<br>　　其后庄熊罴言：“临晋①民愿穿洛以溉重泉②以东万余顷故卤地。诚得水，可令亩
十石。”于是为发卒万余人穿渠，自征③引洛水至商颜山下。④岸善崩，⑤乃凿井，深
者四十余丈。往往为井，井下相通行水。水颓以绝商颜，⑥东至山岭十余里闲。井渠之
生自此始。穿渠得龙骨，⑦故名曰龙首渠。
<br>
<br>　　作之十余岁，渠颇通，犹未得其饶。
<br>
<br>　　<span style="font-size:10.5pt;color:'004060'">注①正义括地志云：“同州本临晋城也。一名大荔城，亦曰冯翊城。”
<br>
<br>　　注②正义洛，漆沮水也。括地志云：“重泉故城在同州蒲城县东南四十五里，在同
州西北亦四十五里。”
<br>
<br>　　注③集解应劭曰：“征在冯翊。”索隐音惩，县名也。小颜云即今之澄城也。
<br>
<br>　　注④集解服虔曰：“颜音崖。或曰商颜，山名也。”索隐颜音崖，又如字。商颜，
山名也。
<br>
<br>　　注⑤集解如淳曰：“洛水岸。”正义言商原之崖岸，土性疏，故善崩毁也。
<br>
<br>　　注⑥集解瓒曰：“下流曰颓。”
<br>
<br>　　注⑦正义括地志云：“伏龙祠在同州冯翊县西北四十里。故老云汉时自征穿渠引洛，
得龙骨，其后立祠，因以伏龙为名。今祠颇有灵验也。”</span>
<br>
<br>　　自河决瓠子后二十余岁，岁因以数不登，而梁楚之地尤甚。天子既封禅巡祭山川，
其明年，旱，干封少雨。天子乃使汲仁p郭昌发卒数万人塞瓠子决。于是天子已用事万
里沙，①则还自临决河，沈白马玉璧于河，令k臣从官自将军已下皆负薪K决河。是时
东郡烧草，以故薪柴少，而下淇园之竹②以为楗。③
<br>
<br>　　<span style="font-size:10.5pt;color:'004060'">注①正义括地志云：“万里沙在华州郑县东北二十里也。”
<br>
<br>　　注②集解晋灼曰：“]之苑也。多竹筱。”
<br>
<br>　　注③集解如淳曰：“树竹塞水决之口，稍稍布插接树之，水稍弱，补令密，谓之楗。
以草塞其里，乃以土填之；有石，以石为之。音建。”索隐楗音其免反。</span>
<br>
<br>　　楗者，树于水中，稍下竹及土石也。
<br>
<br>　　天子既临河决，悼功之不成，乃作歌曰：“瓠子决兮将柰何？旰旰兮闾殚为河！
①殚为河兮地不得宁，功无已时兮吾山平。②吾山平兮钜野溢，③鱼沸郁兮柏冬日。④
延道弛兮离常流，⑤蛟龙骋兮方远游。归旧川兮神哉沛，⑥不封禅兮安知外！为我谓河
伯兮何不仁，泛滥不止兮愁吾人？啮桑浮兮淮p泗满，⑦久不反兮水维缓。”一曰：
“河汤汤兮激潺，北渡污兮浚流难。搴长茭兮沉美玉，⑧河伯许兮薪不属。⑨薪不属
兮]人罪，烧萧条兮噫乎何以御水！颓林竹兮楗石，⑩宣房塞兮万福来。”于是卒塞
瓠子，筑宫其上，名曰宣房宫。而道河北行二渠，复禹旧螅而梁p楚之地复宁，无水
灾。
<br>
<br>　　<span style="font-size:10.5pt;color:'004060'">注①集解如淳曰：“殚，尽也。”S谓州闾尽为河。
<br>
<br>　　注②集解徐广曰：“东郡东阿有鱼山，或者是乎？”S按：如淳曰“恐水渐山使平
也”。韦昭曰“凿山以填河也”。
<br>
<br>　　注③集解如淳曰：“瓠子决，灌钜野泽使溢也。”
<br>
<br>　　注④集解徐广曰：“柏犹迫也，冬日行天边，若与水相连矣。”S按：汉书音义曰
“钜野满溢，则鱼沸郁而滋长也。迫冬日乃止。”
<br>
<br>　　注⑤集解徐广曰：“延，一作‘正’。”S按：晋灼曰“言河道皆弛坏也”。索隐
言河之决，由其源道延长弛溢，故使其道皆离常流。故晋灼云“言河道皆弛坏”。
<br>
<br>　　注⑥集解瓒曰：“水还旧道，则k害消除，神佑滂沛。”
<br>
<br>　　注⑦集解张晏曰：“啮桑，地名也。”如淳曰：“邑名，为水所浮漂。”
<br>
<br>　　注⑧集解如淳曰：“搴，取也。茭，草也，音郊。一曰茭，竿也。取长竿树之，用
着石闲，以塞决河。”瓒曰：“竹苇钗街茭，下所以引致土石者也。”索隐搴音己免
反。茭音交，竹苇钜病Ｒ蛔鳌败亍保音废，邹氏又音绋也。
<br>
<br>　　注⑨集解如淳曰：“旱烧，故薪不足。”
<br>
<br>　　注⑩集解如淳曰：“河决，楗不能禁，故言。”韦昭曰：“楗，柱也。木立死曰
。”</span>
<br>
<br>　　自是之后，用事者争言水利。朔方p西河p河西p酒泉皆引河及川谷以溉田；
<br>
<br>　　而关中辅渠p灵轵①引堵水；②汝南p九江引淮；东海引钜定；③泰山下引汶水：
皆穿渠为溉田，各万余顷。佗小渠披山信道者，不可胜言。然其着者在宣房。
<br>
<br>　　<span style="font-size:10.5pt;color:'004060'">注①集解如淳曰：“地理志T有灵轵渠。”索隐按：沟洫志儿宽为左内史，奏请
穿六辅渠。小颜云“今尚谓之辅渠，亦曰六渠也”。
<br>
<br>　　注②集解徐广曰：“一作‘诸川’。”
<br>
<br>　　注③集解瓒曰：“钜定，泽名。”</span>
<br>
<br>　　太史公曰：余南登庐山，观禹疏九江，遂至于会稽太湟，①上姑苏，望五湖；
<br>
<br>　　东窥洛Ip大邳，迎河，行淮p泗p济p漯洛渠；西瞻蜀之岷山及离碓；北自龙门
至于朔方。曰：甚哉，水之为利害也！余从负薪塞宣房，悲瓠子之诗而作河渠书。②
<br>
<br>　　<span style="font-size:10.5pt;color:'004060'">注①集解徐广曰：“一作‘湿’。”
<br>
<br>　　注②集解徐广曰：“沟洫志行田二百亩，分赋田与一夫二百亩，以田恶，故更岁耕
之。”</span>
<br>
<br>　　【索隐述赞】水之利害，自古而然。禹疏沟洫，随山浚川。爰洎后世，非无圣贤。
鸿沟既划，龙骨斯穿。填阏攸垦，黎蒸有年。宣房在咏，梁楚获全。

</span></td>
  </tr>
<tr><td align=center><a href="index.htm"><span style="font-size:12pt; color: #2895C3; letter-spacing: 1px; line-height: 25px;">返&nbsp;&nbsp;回</span></a>&nbsp;&nbsp;&nbsp;&nbsp;<a href="030.htm"><span style="font-size:12pt; color: #2895C3; letter-spacing: 1px; line-height: 25px;">下一页</span></a></td></tr>
</table>
</center></div>
<div align="center"><center>
<table border=0 width=100% cellspacing=0 cellpadding=0>

<tr>
 <td  align='center'style="font-size: 11.5pt"><hr width="85%" size="1" 
 color="#CBE2EC"><a href="http://www.my285.com/">梦远书城(<font face="华文新魏">my285.com</font>)</a></td></tr></table>
</center></div>
<div align="center">
<script src="http://www.my285.com/41tf/gdx.js"></script>
<script src="http://www.my285.com/41tf/wd.js"></script></div>


<center><script src="../../41tf/WB.js"></script></center>
<script src="../../41tf/wdp.js"></script>
<script src="../../41tf/wdt.js"></script>
<div style='display:"none"'><script src="../../41tf/tj.js"></script></div>

</body>

<!-- Mirrored from www.my285.com/shishu/shiji/029.htm by HTTrack Website Copier/3.x [XR&CO'2007], Thu, 21 Mar 2013 03:59:20 GMT -->
</html>
