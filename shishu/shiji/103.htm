<html>

<!-- Mirrored from www.my285.com/shishu/shiji/103.htm by HTTrack Website Copier/3.x [XR&CO'2007], Thu, 21 Mar 2013 04:00:41 GMT -->
<head>
<meta http-equiv="Content-Type" content="text/html; charset=gb2312">
<title>梦远书城_史记(集注本) </title>
<link rel="stylesheet" href="images/wyt.css">

</head>
<center><script src="http://www.my285.com/41tf/DH1.js"></script></center>
<table border="0" width="100%" cellspacing="0" cellpadding="0" background="../../41tf/bj1.gif">
<tr><td align="center">
<script src="../../41tf/DH0.js"></script></td></tr></table>
<center><script src="../../41tf/DH.js"></script></center>
<div align="center">
<script src="http://www.my285.com/41tf/dd.js"></script>
<script src="http://www.my285.com/41tf/gds.js"></script></div><body bgcolor="#f7f7e7" topmargin="2" leftmargin="0" rightmargin="0" 
bottommargin="0">

<div align="center"><img src="images/logo.gif" width="165" height="41"></div>
<div align="center"><hr color="#CBE2EC" width=85%></div>
<div align=center><table width=85%>
   <tr><td align=right style="font-size:12pt; color: #2895C3; letter-spacing: 1px; line-height: 25px;">卷一百零三&nbsp;&nbsp;万石张叔列传　第四十三
</span></td></tr></table></div><p>
<div align="center"><center>
<table border="0" width="85%">
  <tr>
    <td style="font-size:12pt; line-height: 150%;"><br>
<br>　　万石君①名奋，其父赵人也，②姓石氏。赵亡，徙居温。③高祖东击项籍，过河内，
时奋年十五，为小吏，侍高祖。高祖与语，爱其恭敬，问曰：“若何有？”对曰：“奋
独有母，不幸失明。家贫。有姊，能鼓琴。”高祖曰：“若能从我乎？”曰：“愿尽力。”
于是高祖召其姊为美人，以奋为中涓，④受书谒，徙其家长安中戚里，⑤以姊为美人故
也。其官至孝文时，积功劳至大中大夫。无文学，恭谨无与比。
<br>
<br>　　<span style="font-size:10.5pt;color:'004060'">注①正义以父及四子皆二千石，故号奋为万石君。
<br>
<br>　　注②正义持莺郸本赵国都。
<br>
<br>　　注③正义故温城在怀州温县三十里，汉县在也。
<br>
<br>　　注④正义颜师古云：“中涓，官名。居中而涓e也。”如淳云：“主通书谒出入命
也。”
<br>
<br>　　注⑤索隐小颜云：“于上有姻戚者皆居之，故名其里为戚里。”长安记戚里在城内。</span>
<br>
<br>　　文帝时，东阳侯张相如为太子太傅，免。选可为傅者，皆推奋，奋为太子太傅。
<br>
<br>　　及孝景即位，以为九卿；迫近，惮之，①徙奋为诸侯相。奋长子建，次子甲，次子
乙，②次子庆，皆以驯行孝谨，③官皆至二千石。于是景帝曰：“石君及四子皆二千石，
人臣尊宠乃集其门。”号奋为万石君。
<br>
<br>　　<span style="font-size:10.5pt;color:'004060'">注①集解张晏曰：“以其恭敬履度，故难之。”
<br>
<br>　　注②集解徐广曰：“一作‘仁’。”正义颜师古云：“史失其名，故云甲乙耳，非
其名也。”
<br>
<br>　　注③集解徐广曰：“驯，一作‘训’。”索隐驯音巡。</span>
<br>
<br>　　孝景帝季年，万石君以上大夫禄归老于家，以岁时为朝臣。过宫门阙，万石君必下
车趋，见路马必式焉。子孙为小吏，来归谒，万石君必朝服见之，不名。
<br>
<br>　　子孙有过失，不谯让，①为便坐，②对案不食。然后诸子相责，因长老肉袒固谢罪，
改之，乃许。子孙胜冠者在侧，虽燕③居必冠，申申如也。僮仆欣欣如也，④唯谨。上
时赐食于家，必稽首俯伏而食之，如在上前。其执丧，哀戚甚悼。子孙遵教，亦如之。
万石君家以孝谨闻乎郡国，虽齐鲁诸儒质行，皆自以为不及也。
<br>
<br>　　<span style="font-size:10.5pt;color:'004060'">注①索隐上才笑反。谯让，责让。
<br>
<br>　　注②索隐上于伪反，下“便”音婢挠反。盖谓为之不处正室，别坐他处，故曰便坐。
坐音如字。便坐，非正坐处也。故王者所居有便殿p便房，义亦然也。音婢见反，亦通也。
<br>
<br>　　注③索隐燕谓闲燕之时。燕，安也。
<br>
<br>　　注④集解晋灼曰：“欣，许慎曰古‘欣’字。”韦昭曰：“声和貌。”</span>
<br>
<br>　　建元二年，郎中令①王臧以文学获罪。皇太后以为儒者文多质少，今万石君家不言
而躬行，乃以长子建为郎中令，少子庆为内史。②
<br>
<br>　　<span style="font-size:10.5pt;color:'004060'">注①正义百官表云郎中令秦官，掌居宫殿门户。武帝太初元年更名光禄勋也。
<br>
<br>　　注②正义百官表云内史，周官，秦因之，掌治京师。景帝分置左内史。武帝太初元
年，更名京兆尹，左内史名左冯翊也。</span>
<br>
<br>　　建老白首，万石君尚无恙。建为郎中令，每五日洗沐归谒亲，入子舍，窃问侍
者，取亲中硬，身自浣涤，复与侍者，不敢令万石君知，以为常。建为郎中令，
事有可言，屏人恣言，极切；至廷见，如不能言者。是以上乃亲尊礼之。
<br>
<br>　　万石君徙居陵里。①内史庆醉归，入外门不下车。万石君闻之，不食。庆恐，肉袒
请罪，不许。举宗及兄建肉袒，万石君让曰：“内史贵人，入闾里，里中长老皆走匿，
而内史坐车中自如，固当！”乃谢罢庆。庆及诸子弟入里门，趋至家。
<br>
<br>　　<span style="font-size:10.5pt;color:'004060'">注①集解徐广曰：“陵，一作‘邻’。”索隐小颜云：“陵里，里名，在茂陵，非
长安之戚里也。”正义茂陵邑中里也。茂陵故城，汉茂陵县也，在雍州始平县东北二十
里。</span>
<br>
<br>　　万石君以元朔五年中卒。长子郎中令建哭泣哀思，扶杖乃能行。岁余，建亦死。诸子孙咸孝，然建最甚，甚于万石君。
<br>
<br>　　建为郎中令，书奏事，事下，建读之，曰：“误书！‘马’者与尾当五，今乃四，
不足一。①上谴死矣！”甚惶恐。其为谨慎，虽他皆如是。
<br>
<br>　　<span style="font-size:10.5pt;color:'004060'">注①集解服虔曰：“作‘马’字下曲而五，建时上事书误作四。”正义颜师古云：
“‘马’字下曲者尾，并四点为四足，凡五。”</span>
<br>
<br>　　万石君少子庆为太仆，御出，上问车中几马，庆以策数马毕，举手曰：“六马。”
<br>
<br>　　庆于诸子中最为简易矣，①然犹如此。为齐相，举齐国皆慕其家行，不言而齐国大
治，为立石相祠。
<br>
<br>　　<span style="font-size:10.5pt;color:'004060'">注①正义汉书“庆为大仆，御出，上问车中几马，庆以策数马毕，举手曰‘六马’”。
按：庆于兄弟最为简易矣，然犹如此也。</span>
<br>
<br>　　元狩元年，上立太子，选k臣可为傅者，庆自沛守为太子太傅，七岁迁为御史大夫。
<br>
<br>　　元鼎五年秋，丞相有罪，罢。①制诏御史：“万石君先帝尊之，子孙孝，其以御史
大夫庆为丞相，封为牧丘侯。”是时汉方南诛两越，东击朝鲜，北逐匈奴，西伐大宛，
中国多事。天子巡狩海内，修上古神祠，封禅，兴礼乐。公家用少，桑弘羊等致利，王
温舒之属峻法，儿宽等推文学至九卿，更进用事，事不关决于丞相，丞相醇谨而已。在
位九岁，无能有所匡言。尝欲请治上近臣所忠p九卿咸②宣罪，不能服，反受其过，赎
罪。
<br>
<br>　　<span style="font-size:10.5pt;color:'004060'">注①集解赵周坐酎金免。索隐案汉书而知也。
<br>
<br>　　注②集解服虔曰：“音‘减损’之‘减’。”</span>
<br>
<br>　　元封四年中，关东流民二百万口，无名数者四十万，①公卿议欲请徙流民于边以适
之。上以为丞相老谨，不能与其议，乃赐丞相告归，而案御史大夫以下议为请者。丞相
X不任职，乃上书曰：“庆幸得待罪丞相，罢驽无以辅治，城郭仓库空虚，民多流亡，
罪当伏斧质，上不忍致法。愿归丞相侯印，乞骸骨归，避贤者路。”天子曰：“仓廪既
空，民贫流亡，而君欲请徙之，摇荡不安，动危之，而辞位，君欲安归难乎？”②以书
让庆，庆甚X，遂复视事。
<br>
<br>　　<span style="font-size:10.5pt;color:'004060'">注①索隐案：小颜云“无名数，若今之无户籍”。
<br>
<br>　　注②索隐难音乃弹反。言欲归于何人。</span>
<br>
<br>　　庆文深审谨，然无他大略，为百姓言。后三岁余，太初二年中，丞相庆卒，谥为恬
侯。庆中子德，庆爱用之，上以德为嗣，代侯。后为太常，坐法当死，赎免为庶人。庆
方为丞相，诸子孙为吏更至二千石者十三人。及庆死后，稍以罪去，孝谨益衰矣。
<br>
<br>　　建陵侯①]绾者，代大陵人也。②绾以戏车为郎，③事文帝，功次迁为中郎将，醇
谨无他。孝景为太子时，召上左右饮，而绾称病不行。④文帝且崩时，属孝景曰：“绾
长者，善遇之。”及文帝崩，景帝立，岁余不h呵⑤绾，绾日以谨力。
<br>
<br>　　<span style="font-size:10.5pt;color:'004060'">注①正义括地志云：“汉建陵县故城在沂州丞县界也。”
<br>
<br>　　注②索隐地理志县名，在代。正义括地志云：“大陵县城在并州文水县北十二里。”
按：代王耳时都中都，大陵属焉，故言代大陵人也。
<br>
<br>　　注③集解应劭曰：“能左右超乘也。”如淳曰：“栎机罴之类。”索隐按：应劭云
“能左右超乘”。案今亦有弄车之戏。栎音历，谓超u之也。罴音]，谓车轴头也。
<br>
<br>　　注④集解张晏曰：“恐文帝谓豫有二心以事太子。”
<br>
<br>　　注⑤索隐谁何二音。谁何犹借访也。一作“谯呵”。谯，责让也，言不嗔责绾也。</span>
<br>
<br>　　景帝幸上林，诏中郎将参乘，还而问曰：“君知所以得参乘乎？”绾曰：“臣从车
士幸得以功次迁为中郎将，不自知也。”上问曰：“吾为太子时召君，君不肯来，何也？”
对曰：“死罪，实病！”上赐之剑。绾曰：“先帝赐臣剑凡六，剑不敢奉诏。”上曰：
“剑，人之所施易，①独至今乎？”绾曰：“具在。”上使取六剑，剑尚盛，未尝服也。
郎官有谴，常蒙其罪，不与他将争；有功，常让他将。上以为廉，忠实无他肠，②乃拜
绾为河闲王太傅。吴楚反，诏绾为将，将河闲兵击吴楚有功，拜为中尉。三岁，以军功，
孝景前六年中封绾为建陵侯。
<br>
<br>　　<span style="font-size:10.5pt;color:'004060'">注①集解如淳曰：“施读曰移。言剑者人之所好，故多数移易贸换之也。”索隐上
音移，下音亦。
<br>
<br>　　注②索隐小颜云：“心肠之内无他恶也。”</span>
<br>
<br>　　其明年，上废太子，诛栗卿之属。①上以为绾长者，不忍，乃赐绾告归，而使郅都
治捕栗氏。既已，上立胶东王为太子，召绾，拜为太子太傅。久之，迁为御史大夫。五
岁，代桃侯舍②为丞相，朝奏事如职所奏。③然自初官以至丞相，终无可言。天子以为
敦厚，可相少主，尊宠之，赏赐甚多。
<br>
<br>　　<span style="font-size:10.5pt;color:'004060'">注①集解苏林曰：“栗太子舅也。”如淳曰：“栗氏亲属也，卿，其名也。”
<br>
<br>　　索隐栗姬之兄弟。苏林云栗太子之舅也。正义颜师古云：“太子废为临江王，故诛
其外家亲属也。”
<br>
<br>　　注②正义故桃城在渭州胙城县东三十里，刘舍所封也。
<br>
<br>　　注③索隐以言但守职分而已，不别有所奏议也。</span>
<br>
<br>　　为丞相三岁，景帝崩，武帝立。建元年中，丞相以景帝疾时诸官囚多坐不辜者，而
君不任职，免之。其后绾卒，子信代。坐酎金失侯。
<br>
<br>　　塞侯①直不疑者，南阳人也。②为郎，事文帝。其同舍有告归，误持同舍郎金去，
已而金主觉，妄意不疑，③不疑谢有之，买金偿。而告归者来而归金，而前郎亡金者大
X，以此称为长者。文帝称举，稍迁至太中大夫。④朝廷见，人或毁曰骸安灰勺疵采?美，然独无柰其善盗嫂⑤何也！”不疑闻，曰：“我乃无兄。”然终不自明也。
<br>
<br>　　<span style="font-size:10.5pt;color:'004060'">注①正义上音先代反。古塞国，今陕州桃林县以西至潼关，皆桃林塞地也。
<br>
<br>　　注②索隐案：塞，国名，今桃林之塞也。直，姓也；不疑，名也。与隽不疑同字。
<br>
<br>　　注③索隐谓妄疑其盗取将也。
<br>
<br>　　注④集解徐广曰：“汉书云称为长者，稍迁至太中大夫，无‘文帝称举’四字。”
<br>
<br>　　注⑤索隐案：小颜云盗谓私之。</span>
<br>
<br>　　吴楚反时，不疑以二千石将兵击之。景帝后元年，拜为御史大夫。天子修吴楚时功，
乃封不疑为塞侯。武帝建元年中，与丞相绾俱以过免。
<br>
<br>　　不疑学老子言。其所临，为官如故，唯恐人知其为吏迹也。不好立名称，称为长者。
不疑卒，子相如代。孙望，坐酎金失侯。①
<br>
<br>　　<span style="font-size:10.5pt;color:'004060'">注①索隐汉书作彭祖，坐酎金，国除。</span>
<br>
<br>　　郎中令周文者，名仁，其先故任城人也。①以医见。景帝为太子时，拜为舍人，积
功稍迁，孝文帝时至太中大夫。景帝初即位，拜仁为郎中令。
<br>
<br>　　<span style="font-size:10.5pt;color:'004060'">注①正义任城，兖州县也。</span>
<br>
<br>　　仁为人阴重不泄，常衣敝补衣溺伲①期为不e清，②以是得幸。景帝入卧内，于
后宫秘戏，③仁常在旁。至景帝崩，仁尚为郎中令，终无所言。上时问人，④仁曰：
“上自察之。”然亦无所毁。以此景帝再自幸其家。家徙阳陵。上所赐甚多，然常让，
不敢受也。诸侯k臣赂遗，终无所受。
<br>
<br>　　<span style="font-size:10.5pt;color:'004060'">注①集解服虔曰：“质重不泄人之阴谋也。”张晏曰：“阴重不泄，下湿，故溺伲
是以得比宦者，出入后宫。仁有子孙，先未得此病时所生。”韦昭曰：“阴重，如今带
下病泄利。”索隐案：其解二，各有理。服虔云“周仁性质重，不泄人之阴谋也”。小
颜云“阴，密也，为性密重，不泄人言也。霍去病少言不泄，亦其类也”。其人又常衣
弊补衣及溺伲故为不e清之服，是以得幸入卧内也。
<br>
<br>　　又张晏云“阴重不泄，阴下湿，故溺伲是以得比宦者，出入后宫也。仁有子孙者，
先未得此疾病所生也”。二者未知谁得其实也。
<br>
<br>　　注②索隐谓心中常期不e之服，则“期”是“故”之意也。小颜亦同。正义清，清
净；期犹常也。言为不e净，下湿，故得入卧内后宫，比宦者。
<br>
<br>　　注③索隐谓后宫中戏剧所宜秘也。
<br>
<br>　　注④正义颜师古云：“问以他人之善恶也。”</span>
<br>
<br>　　武帝立，以为先帝臣，重之。仁乃病免，以二千石禄归老，子孙咸至大官矣。
<br>
<br>　　御史大夫张叔者，名欧，①安丘侯说之庶子也。②孝文时以治刑名言③事太子。然
欧虽治刑名家，④其人长者。景帝时尊重，常为九卿。至武帝元朔四年，韩安国免，诏
拜欧为御史大夫。自欧为吏，未尝言案人，专以诚长者处官。官属以为长者，亦不敢大
欺。上具狱事，有可却，却之；不可者，不得已，为涕泣面对而封之。其爱人如此。
<br>
<br>　　<span style="font-size:10.5pt;color:'004060'">注①集解史记音隐曰：“欧，于友反。”索隐欧音乌后反。汉书作“□”，孟康音
驱也。
<br>
<br>　　注②集解徐广曰：“张说起于方与县，从高祖以入汉也。”索隐说音悦。
<br>
<br>　　注③集解韦昭曰；“有刑名之书，欲令名实相副也。”索隐案：刘向别录云“申子
学号曰‘刑名家’者，循名以责实，其尊君卑臣，崇上抑下，合于六经也”。
<br>
<br>　　说者云刑名家即太史公所说六家之二也。
<br>
<br>　　注④正义刑，刑家也。名，名家也。在太史公自*(有)*传，言治刑法及名实也。</span>
<br>
<br>　　老病笃，请免。于是天子亦策罢，以上大夫禄归老于家。家于阳陵。子孙咸至大官
矣。
<br>
<br>　　太史公曰：仲尼有言曰“君子欲讷于言①而敏于行”，其万石p建陵p张叔之谓邪？
是以其教不肃而成，不严而治。塞侯微巧，②而周文处绛，③君子讥之，为其近于佞也。
然斯可谓笃行君子矣！
<br>
<br>　　<span style="font-size:10.5pt;color:'004060'">注①集解徐广曰：“‘讷’字多作‘诎’，音同耳。古字假借。”
<br>
<br>　　注②索隐功微。案：直不疑以吴楚反时为二千石将，景帝封之，功微也。正义不疑
学老子，所临官，恐人知其为吏迹，不好立名称，称为长者，是微巧也。
<br>
<br>　　注③索隐周文处绛者，谓为郎中令，阴重，得幸出入卧内也。正义上时问人，仁曰
“上自察之”；上所赐，常不受；又诸侯k臣赂遗，终无所受：此为处绛。</span>
<br>
<br>　　故君子讥此二人，为其近于佞也。
<br>
<br>　　【索隐述赞】万石孝谨，自家形国。郎中数马，内史匍匐。绾无他肠，塞有阴德。
刑名张欧，垂涕恤狱。敏行讷言，俱嗣芳躅。
</span></td>
  </tr>
<tr><td align=center><a href="index.htm"><span style="font-size:12pt; color: #2895C3; letter-spacing: 1px; line-height: 25px;">返&nbsp;&nbsp;回</span></a>&nbsp;&nbsp;&nbsp;&nbsp;<a href="104.htm"><span style="font-size:12pt; color: #2895C3; letter-spacing: 1px; line-height: 25px;">下一页</span></a></td></tr>
</table>
</center></div>
<div align="center"><center>
<table border=0 width=100% cellspacing=0 cellpadding=0>

<tr>
 <td  align='center'style="font-size: 11.5pt"><hr width="85%" size="1" 
 color="#CBE2EC"><a href="http://www.my285.com/">梦远书城(<font face="华文新魏">my285.com</font>)</a></td></tr></table>
</center></div>
<div align="center">
<script src="http://www.my285.com/41tf/gdx.js"></script>
<script src="http://www.my285.com/41tf/wd.js"></script></div>


<center><script src="../../41tf/WB.js"></script></center>
<script src="../../41tf/wdp.js"></script>
<script src="../../41tf/wdt.js"></script>
<div style='display:"none"'><script src="../../41tf/tj.js"></script></div>

</body>

<!-- Mirrored from www.my285.com/shishu/shiji/103.htm by HTTrack Website Copier/3.x [XR&CO'2007], Thu, 21 Mar 2013 04:00:42 GMT -->
</html>
