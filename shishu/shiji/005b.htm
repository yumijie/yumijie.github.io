<html>

<!-- Mirrored from www.my285.com/shishu/shiji/005b.htm by HTTrack Website Copier/3.x [XR&CO'2007], Thu, 21 Mar 2013 05:04:12 GMT -->
<head>
<meta http-equiv="Content-Type" content="text/html; charset=gb2312">
<title>梦远书城_史记(集注本) </title>
<link rel="stylesheet" href="images/wyt.css">

</head>
<center><script src="http://www.my285.com/41tf/DH1.js"></script></center>
<table border="0" width="100%" cellspacing="0" cellpadding="0" background="../../41tf/bj1.gif">
<tr><td align="center">
<script src="../../41tf/DH0.js"></script></td></tr></table>
<center><script src="../../41tf/DH.js"></script></center>
<div align="center">
<script src="http://www.my285.com/41tf/dd.js"></script>
<script src="http://www.my285.com/41tf/gds.js"></script></div><body bgcolor="#f7f7e7" topmargin="2" leftmargin="0" rightmargin="0" 
bottommargin="0">

<div align="center"><img src="images/logo.gif" width="165" height="41"></div>
<div align="center"><hr color="#CBE2EC" width=85%></div>
<div align=center><table width=85%>
   <tr><td align=right style="font-size:12pt; color: #2895C3; letter-spacing: 1px; line-height: 25px;">卷五&nbsp;&nbsp;秦本纪　第五
</span></td></tr></table></div><p>
<div align="center"><center>
<table border="0" width="85%">
  <tr>
    <td style="font-size:12pt; line-height: 150%;"><br>
<br>　　三十七年，秦用由余谋伐戎王，益国十二，开地千里，①遂霸西戎。天子使召公过
贺缪公以金鼓。三十九年，缪公卒，葬雍。②从死者百七十七人，秦之良臣子舆氏三人
③名曰奄息p仲行p针虎，亦在从死之中。④秦人哀之，为作歌黄鸟之诗。君子曰：
“秦缪公广地益国，东服强晋，西霸戎夷，然不为诸侯盟主，亦宜哉。死而弃民，收起良臣而从死。且先王崩，尚犹遗德垂法，况夺之善人良臣百姓所哀者乎？是以知秦不能
复东征也。”缪公子四十人，其太子代立，是为康公。
<br>
<br>　　<span style="font-size:10.5pt;color:'004060'">注①正义韩安国云“秦穆公都地方三百里，并国十四，辟地千里”，陇西p北地郡
是也。
<br>
<br>　　注②集解皇览曰：“秦缪公在橐泉宫祈年观下。”正义庙记云：“橐泉宫，秦孝
公造。祈年观，德公起。盖在雍州城内。”括地志云：“秦穆公在岐州雍县东南二里。”
<br>
<br>　　注③正义毛苌云：“良，善也，三善臣也。”左传云：“子车氏之三子。”杜预云：
“子车，秦大夫也。”
<br>
<br>　　注④正义行音胡郎反。针音其廉反。应劭云：“秦穆公与k臣饮酒酣，公曰‘生共
此乐，死共此哀’。于是奄息p仲行p针虎许诺。及公薨，皆从死。黄鸟诗所为作也。”
杜预云：“以人葬为殉也。”括地志云：“三良在岐州雍县一里故城内。”</span>
<br>
<br>　　康公元年。往岁缪公之卒，晋襄公亦卒；襄公之弟名雍，秦出也，①在秦。
<br>
<br>　　晋赵盾欲立之，使随会②来迎雍，秦以兵送至令狐。③晋立襄公子而反击秦师，秦
师败，随会来奔。二年，秦伐晋，取武城，④报令狐之役。四年，晋伐秦，取少梁。⑤
六年，秦伐晋，取羁马。⑥战于河曲，大败晋军。晋人患随会在秦为乱，乃使魏雠余⑦
详反，⑧合谋会，诈而得会，会遂归晋。
<br>
<br>　　康公立十二年卒，子共公立。⑨
<br>
<br>　　<span style="font-size:10.5pt;color:'004060'">注①正义雍母秦女，故言秦出也。
<br>
<br>　　注②正义韦昭云：“晋正卿士N之孙，成伯之子季武子也。食采于随范，故曰随会，
或曰范会。季，范子字也。”
<br>
<br>　　注③集解杜预曰：“在河东。”正义令音零。括地志云：“令狐故城在蒲州猗氏县
界十五里也。”
<br>
<br>　　注④正义括地志云：“故武城一名武平城，在华州郑县东北十三里也。”
<br>
<br>　　注⑤正义前入秦，后归晋，今秦又取之。
<br>
<br>　　注⑥集解服虔曰：“晋邑也。”
<br>
<br>　　注⑦集解服虔曰：“晋之魏邑大夫。”正义雠音受。又作“”，音同。
<br>
<br>　　注⑧正义详音羊。
<br>
<br>　　注⑨索隐名。十代至灵公，又并失名。</span>
<br>
<br>　　共公二年，晋赵穿s其君灵公。三年，楚庄王强，北兵至雒，问周鼎。共公立五年
卒，子桓公立。
<br>
<br>　　桓公三年，晋败我一将。十年，楚庄王服郑，北败晋兵于河上。当是之时，楚霸，
为会盟合诸侯。二十四年，晋厉公初立，与秦桓公夹河而盟。归而秦倍盟，与翟合谋击
晋。二十六年，晋率诸侯伐秦，秦军败走，追至泾而还。桓公立二十七年卒，子景公立。①
<br>
<br>　　<span style="font-size:10.5pt;color:'004060'">注①集解徐广曰：“世本云景公名后伯车也。”索隐景公已下，名又错乱，始皇本
纪作*(哀)*[僖]公。</span>
<br>
<br>　　景公四年，晋栾书s其君厉公。十五年，救郑，败晋兵于栎。①是时晋悼公为盟主。
<br>
<br>　　十八年，晋悼公强，数会诸侯，率以伐秦，败秦军。秦军走，晋兵追之，遂渡泾，
至Я侄还。②二十七年，景公如晋，与平公盟，已而背之。三十六年，楚公子围s其
君而自立，是为灵王。景公母弟后子针③有宠，景公母弟富，或谮之，恐诛，乃奔晋，
车重千乘。晋平公曰：“后子富如此，何以自亡？”对曰：“秦公无道，畏诛，欲待其
后世乃归。”三十九年，楚灵王强，会诸侯于申，④为盟主，杀齐庆封。景公立四十年
卒，子哀公立。⑤后子复来归秦。
<br>
<br>　　<span style="font-size:10.5pt;color:'004060'">注①集解杜预曰：“晋地也。”正义栎音历。括地志云：“洛州阳翟县，古栎邑也。”
<br>
<br>　　注②集解徐广曰：“б粲颉！斌S案：杜预曰“秦地也”。
<br>
<br>　　注③正义音钳。
<br>
<br>　　注④正义在邓州南阳县[北]三十里。
<br>
<br>　　注⑤索隐始皇本纪作“公”。</span>
<br>
<br>　　哀公八年，楚公子弃疾s灵王而自立，是为平王。十一年，楚平王来求秦女为太子
建妻。至国，女好而自娶之。十五年，楚平王欲诛建，建亡；①伍子胥奔吴。晋公室卑
而六卿强，欲内相攻，是以久秦晋不相攻。三十一年，吴王阖闾与伍子胥伐楚，楚王亡
奔随，吴遂入郢。楚大夫申包胥来告急，②七日不食，日夜哭泣。③于是秦乃发五百乘
救楚，④败吴师。吴师归，楚昭王乃得复入郢。哀公立三十六年卒。太子夷公，夷公蚤
死，不得立，立夷公子，是为惠公。
<br>
<br>　　<span style="font-size:10.5pt;color:'004060'">注①正义太子建亡之郑，郑杀之。
<br>
<br>　　注②正义包胥姓公孙，封于申，故号申包胥。左传云：“申包胥如秦乞师，曰：‘吴为封豕长蛇，以荐食上国，虐始于楚。寡君失守社稷，越在草莽，使下臣告急曰，夷德无厌，若邻于君，疆埸之患也。逮吴之未定，君其取分焉。若楚之遂亡，君之
土也。若以君灵抚之，世以事君。’”注③正义左传云：“申包胥对秦伯曰‘寡君越在
草莽，未获所伏，下臣何敢即安’。立依于庭墙而哭，日夜不绝声，勺饮不入口，七日。
秦哀公为赋无衣，九顿首而坐。秦师乃出。”
<br>
<br>　　注④正义左传鲁定公五年，秦子蒲p子虎帅车五百乘以救楚，败吴师于军祥。</span>
<br>
<br>　　惠公元年，孔子行鲁相事。五年，晋卿中行p范氏反晋，晋使智氏p赵简子攻之，
范p中行氏亡奔齐。惠公立十年卒，子悼公立。
<br>
<br>　　悼公二年，齐臣田乞s其君孺子，立其兄阳生，是为悼公。六年，吴败齐师。
<br>
<br>　　齐人s悼公，立其子简公。九年，晋定公与吴王夫差盟，争长于黄池，卒先吴。 ①吴强，陵中国。十二年，齐田常s简公，立其弟平公，常相之。十三年，楚灭陈。秦悼公立十四年卒，子厉共公立。孔子以悼公十二年卒。
<br>
<br>　　<span style="font-size:10.5pt;color:'004060'">注①集解徐广曰：“外传云吴王先歃。”</span>
<br>
<br>　　厉共公二年，蜀人来赂。十六年， 堑河旁。以兵二万伐大荔，取其王城。①二十一
年，初县频阳。②晋取武成。二十四年，晋乱，杀智伯，分其国与赵p韩p魏。二十五
年，智开与邑人来奔。③三十三年，伐义渠，虏其王。④三十四年，日食。厉共公卒，
子躁公立。
<br>
<br>　　<span style="font-size:10.5pt;color:'004060'">注①集解徐广曰：“今之临晋也。临晋有王城。”正义荔音戾。括地志云：“同州
东三十里朝邑县东三十步故王城。大荔近王城邑。”
<br>
<br>　　注②集解地理志冯翊有频阳县。正义括地志云：“频阳故城在雍州同官县界，古频
阳县城也。”
<br>
<br>　　注③集解徐广曰：“一本二十六年城南郑也。”正义开，智伯子。伯被赵襄子等灭
其国，其子与从属来奔秦。
<br>
<br>　　注④集解应劭曰：“义渠，北地也。”正义括地志云：“宁p庆二州，春秋及战国
时为义渠戎国之地也。”</span>
<br>
<br>　　躁公二年，南郑反。①十三年，义渠来伐，至渭南。十四年，躁公卒，立其弟怀公。②
<br>
<br>　　<span style="font-size:10.5pt;color:'004060'">注①正义南郑，今梁州所理县也。春秋及战国时，其地属于楚也。
<br>
<br>　　注②索隐厉共公子也。生昭太子，未立而卒。太子之子，是为灵公。</span>
<br>
<br>　　怀公四年，庶长晁①与大臣围怀公，怀公自杀。怀公太子曰昭子，蚤死，大臣乃立
太子昭子之子，是为灵公。②灵公，怀公孙也。
<br>
<br>　　<span style="font-size:10.5pt;color:'004060'">注①正义长，丁丈反。晁，竹遥反。晁，人名也。刘伯庄音潮。
<br>
<br>　　注②索隐生献公也。</span>
<br>
<br>　　灵公六年，晋城少梁，秦击之。十三年，城籍姑。①灵公卒，子献公②不得立，立
灵公季父悼子，是为简公。简公，昭子之弟而怀公子也。③
<br>
<br>　　<span style="font-size:10.5pt;color:'004060'">注①正义括地志云：“籍姑故城在同州韩城县北三十五里。”
<br>
<br>　　注②索隐名师隰。
<br>
<br>　　注③索隐简公，昭之弟而怀公子。简公，怀公弟，灵公季父也。始皇本纪云灵公生
简公，误也。又纪年云简公九年卒，次敬公立，十二年卒，乃立惠公。
<br>
<br>　　正义刘伯庄云简公是昭子之弟，怀公之子，厉公之孙。今*(史)*[秦]记谓简公是*
(厉)*[灵]公子者抄写之误。</span>
<br>
<br>　　简公六年，令吏初带剑。① 堑洛。城重泉。②十六年卒，③子惠公立。
<br>
<br>　　<span style="font-size:10.5pt;color:'004060'">注①正义春秋官吏各得带剑。
<br>
<br>　　注②集解地理志重泉县属冯翊。正义重，直龙反。括地志云：“重泉故城在同州蒲
城县东南四十五里也。”
<br>
<br>　　注③集解徐广曰：“表云十五年也。”</span>
<br>
<br>　　惠公十二年，子出子生。十三年，伐蜀，取南郑。惠公卒，出子立。
<br>
<br>　　出子二年，庶长改迎灵公之子献公于河西而立之。①杀出子及其母，沉之渊旁。秦
以往者数易君，君臣乖乱，故晋复强，夺秦河西地。②
<br>
<br>　　<span style="font-size:10.5pt;color:'004060'">注①正义西者，秦州西县，秦之旧地，时献公在西县，故迎立之。
<br>
<br>　　注②正义夺前所上八城也。</span>
<br>
<br>　　献公元年，①止从死。二年，城栎阳。②四年正月庚寅，孝公生。十一年，周太史
儋见献公曰：“周故与秦国合而别，别五百岁复合，合*(七)*十七岁而h王出。”十六
年，桃冬花。十八年，雨金栎阳。③二十一年，与晋战于石门，④斩首六万，天子贺以
啊＂荻十三年，与魏晋战少梁，虏其将公孙痤。 ⑥二十四年，献公卒，⑦子孝公立，⑧年已二十一岁矣。
<br>
<br>　　<span style="font-size:10.5pt;color:'004060'">注①集解徐广曰：“丁酉。”
<br>
<br>　　注②集解徐广曰：“徙都之，今万年是也。”正义括地志云：“栎阳故城一名万年
城，在雍州东北百二十里。*(栎阳)*汉七年，分栎阳城内为万年县，隋文帝开皇三年，
迁都于龙首川，今京城也。改万年为大兴县。至唐武德元年，又改曰万年，置在州东七
里。”
<br>
<br>　　注③正义言雨金于秦国都，明金瑞见也。
<br>
<br>　　注④正义括地志云：“尧门山俗名石门，在雍州三原县西北三十三里。上有路，其
状若门。故老云尧凿山为门，因名之。武德年中于此山南置石门县，贞观年中改为云阳
县。”
<br>
<br>　　注⑤集解周礼曰：“白与黑谓之黼，黑与青谓之黻。”
<br>
<br>　　注⑥正义在戈反。
<br>
<br>　　注⑦集解徐广曰：“表云二十三年。”
<br>
<br>　　注⑧索隐名渠梁。</span>
<br>
<br>　　孝公元年，①河山以东强国六，与齐威p楚宣p魏惠p燕悼p韩哀p赵成侯并。淮
泗之闲②小国十余。楚p魏与秦接界。③魏筑长城，自郑滨洛以北，有上郡。楚自汉中，
南有巴p黔中。周室微，诸侯力政，争相并。秦僻在雍州，不与中国诸侯之会盟，夷翟
遇之。孝公于是布惠，振孤寡，招战士，明功赏。
<br>
<br>　　下令国中曰：“昔我缪公自岐雍之闲，修德行武，东平晋乱，以河为界，④西霸戎
翟，广地千里，天子致伯，诸侯毕贺，为后世开业，甚光美。会往者厉p躁p简公p出
子之不宁，国家内忧，未遑外事，三晋攻夺我先君河西地，诸侯卑秦p丑莫大焉。献公
即位，镇抚边境，徙治栎阳，且欲东伐，复缪公之故地，修缪公之政令。寡人思念先君
之意，常痛于心。宾客k臣有能出奇计强秦者，吾且尊官，与之分土。”于是乃出兵东
围陕城，西斩戎之x王。⑤
<br>
<br>　　<span style="font-size:10.5pt;color:'004060'">注①集解徐广曰：“庚申也。”
<br>
<br>　　注②正义并，白浪反。谓淮泗二水。
<br>
<br>　　注③正义楚北及魏西与秦相接，北自梁州汉中郡，南有巴p渝，过江南有黔中p巫
郡也。魏西界与秦相接，南自华州郑县，西北过渭水，滨洛水东岸，向北有上郡~州之
地，皆筑长城以界秦境。洛即漆沮水也。
<br>
<br>　　注④正义即龙门河也。
<br>
<br>　　注⑤集解地理志天水有x道县。应劭曰：“x，戎邑，音桓。”</span>
<br>
<br>　　]鞅闻是令下，西入秦，因景监①求见孝公。
<br>
<br>　　<span style="font-size:10.5pt;color:'004060'">注①正义监，甲暂反，阉人也。</span>
<br>
<br>　　二年，天子致胙。
<br>
<br>　　三年，]鞅说孝公变法修刑，内务耕稼，外劝战死之赏罚，孝公善之。甘龙p杜挚
等弗然，相与争之。卒用鞅法，百姓苦之；居三年，百姓便之。乃拜鞅为左庶长。其事
在商君语中。
<br>
<br>　　七年，与魏惠王会杜平。①八年，与魏战元里，②有功。十年，]鞅为大良造，将
兵围魏安邑，降之。③十二年，作为咸阳，④筑冀阙，⑤秦徙都之。并诸小乡聚，⑥集
为大县，县一令，⑦四十一县。为田开阡陌。⑧东地渡洛。十四年，初为赋。⑨十九年，
天子致伯。⑩二十年，诸侯毕贺。秦使公子少官率师会诸侯逢泽，⑾朝天子。
<br>
<br>　　<span style="font-size:10.5pt;color:'004060'">注①正义在同州澄城县界也。
<br>
<br>　　注②正义祁城在同州澄城县界。
<br>
<br>　　注③集解地理志曰河东有安邑县。正义括地志云：“安邑故城在绛州夏县东北十五
里，本夏之都。”
<br>
<br>　　注④正义括地志云：“咸阳故城亦名渭城，在雍州咸阳县东十五里，京城北四十五
里，即秦孝公徙都之者。今咸阳县，古之杜邮，白起死处。”
<br>
<br>　　注⑤正义刘伯庄云：“冀犹记事，阙即象魏也。”
<br>
<br>　　注⑥正义万二千五百家为乡。聚犹村落之类也。
<br>
<br>　　注⑦集解汉书百官表曰：“县令长皆秦官。万户以上为令，秩千石至六百石；减万户为长，秩五百石至三百石。皆有丞尉。”
<br>
<br>　　注⑧索隐风俗通曰：“南北曰阡，东西曰陌。河东以东西为阡，南北为陌。”
<br>
<br>　　注⑨集解徐广曰：“制贡赋之法也。”索隐谯周云：“初为军赋也。”
<br>
<br>　　注⑩正义伯音霸，又如字。孝公十九年，天子始封爵为霸，即太史儋云“合*(七)*
十七岁而霸王出”之年，故天子致伯。桓谭新论云：“夫上古称三皇p五帝，而次有三
王p五伯，此天下君之冠首也。故言三皇以道理，而五帝用德化；
<br>
<br>　　三王由仁义，五伯以权智。其说之曰，无制令刑罚谓之皇；有制令而无刑罚谓之帝；
赏善诛恶，诸侯朝事谓之王；兴兵约盟，以信义矫世谓之伯。”
<br>
<br>　　注⑾集解徐广曰：“开封东北有逢泽。”正义括地志云：“逢泽亦名逢池，在汴州
浚仪县东南十四里。”</span>
<br>
<br>　　二十一年，齐败魏马陵。①
<br>
<br>　　<span style="font-size:10.5pt;color:'004060'">注①正义虞喜志林云：“濮州甄城县东北六十余里有马陵，涧谷深峻，可以置伏。”
按：庞涓败即此也。</span>
<br>
<br>　　二十二年，]鞅击魏，虏魏公子n。封鞅为列侯，号商君。①
<br>
<br>　　<span style="font-size:10.5pt;color:'004060'">注①正义商州商洛县在州东八十九里，鞅所封也。契所封地。</span>
<br>
<br>　　二十四年，与晋战e门，①虏其将魏错。②
<br>
<br>　　<span style="font-size:10.5pt;color:'004060'">注①索隐纪年云“与魏战岸门”，此云“e门”，恐声误也。又下云“败韩岸门”，
盖一地也。寻秦与韩p魏战，不当远至e门也。正义括地志云：“岸门在许州长社县西
北二十八里，今名西武亭。”
<br>
<br>　　注②正义七故反。</span>
<br>
<br>　　孝公卒，子惠文君立。①是岁，诛]鞅。鞅之初为秦施法，②法不行，太子犯禁。
鞅曰：“法之不行，自于贵戚。君必欲行法，先于太子。太子不可黥，黥其傅师。”于
是法大用，秦人治。及孝公卒，太子立，宗室多怨鞅，鞅亡，因以为反，而卒车裂以徇
秦国。③
<br>
<br>　　<span style="font-size:10.5pt;color:'004060'">注①索隐名驷。
<br>
<br>　　注②正义为，于伪反。
<br>
<br>　　注③集解汉书曰：“商君为法于秦，战斩一首赐爵一级，欲为官者五十石。其爵名：
一为公士，二上造，三簪，四不更，五大夫，六官大夫，七公大夫，八公乘，九五大
夫，十左庶长，十一右庶长，十二左更，十三中更，十四右更，十五少上造，十六大上
造，十七驷车庶长，十八大庶长，十九关内侯，二十彻侯。”</span>
<br>
<br>　　惠文君元年，楚p韩p赵p蜀人来朝。二年，天子贺。三年，王冠。①四年，天子
致文武胙。齐p魏为王。②
<br>
<br>　　<span style="font-size:10.5pt;color:'004060'">注①正义冠音馆。礼记云年二十行冠礼也。
<br>
<br>　　注②索隐齐威王p魏惠王。</span>
<br>
<br>　　五年，阴晋人犀首①为大良造。六年，魏纳阴晋，阴晋更名宁秦。②七年，公子n
与魏战，虏其将龙贾，斩首八万。八年，魏纳河西地。九年，渡河，取汾阴p皮氏。③
与魏王会应。④围焦，降之。⑤十年，张仪相秦。魏纳上郡十五县。⑥十一年，县义渠。
⑦归魏焦p曲沃。⑧义渠君为臣。更名少梁曰夏阳。十二年，初腊。⑨十三年四月戊午，
魏君为王，韩亦为王。⑩使张仪伐取陕，出其人与魏。
<br>
<br>　　<span style="font-size:10.5pt;color:'004060'">注①集解犀首，官名。姓公孙，名衍。索隐官名，若虎牙之类。姓公孙，名衍，魏
人也。正义犀音西。地理志云华阴县，故阴晋，秦惠王五年，更名宁秦，高祖八年更名
华阴。
<br>
<br>　　注②集解徐广曰：“今之华阴也。”
<br>
<br>　　注③集解地理志二县属河东。正义渡河东取之。括地志云：“汾阴故城俗名殷汤城，
在蒲州汾阴县北也。皮氏在绛州龙门县西一里八十步，即古皮氏城也。”
<br>
<br>　　注④正义应，乙陵反。括地志云：“故应城因应山为名，古之应国，在汝州鲁山县
东三十里。左传云‘p晋p应p韩，武之穆也’。”
<br>
<br>　　注⑤正义括地志云：“焦城在陕州城内东北百步，因焦水为名。周同姓所封，左传
云虞p虢p焦p滑p霍p阳p韩p魏皆姬姓也。”杜预云八国皆为晋所灭。
<br>
<br>　　按：武王克商，封神农之后于焦，而后封姬姓也。
<br>
<br>　　注⑥正义今~p绥等州也。魏前纳阴晋，次纳同p丹二州，今纳上郡，而尽河西滨
洛之地矣。
<br>
<br>　　注⑦正义地理志云北地郡义渠道，秦县也。括地志云：“宁p原p庆三州，秦北地
郡，战国及春秋时为义渠戎国之地，周先公刘p不居之，古西戎也。”
<br>
<br>　　注⑧正义括地志云：“曲沃在陕州*[陕]*县西南三十二里，因曲沃水为名。”
<br>
<br>　　按：焦p曲沃二城相近，本魏地，适属秦，今还魏，故言归也。
<br>
<br>　　注⑨正义腊，卢盍反，十二月腊日也。秦惠文王始效中国为之，故云初腊。
<br>
<br>　　猎禽兽以岁终祭先祖，因立此日也。风俗通云：“礼传云‘夏曰嘉平，殷曰清祀，
周曰蜡，汉改曰腊’。礼曰‘天子大蜡八，伊耆氏始为蜡’。蜡者，索也。岁十二月合
聚万物而索飨之。”
<br>
<br>　　注⑩正义魏襄王p韩宣惠王也。</span>
<br>
<br>　　十四年，更为元年。二年，张仪与齐p楚大臣会啮桑。三年，韩p魏太子来朝。
<br>
<br>　　张仪相魏。五年，王游至北河。①七年，乐池②相秦。韩p赵p魏p燕p齐帅匈奴
共攻秦。秦使庶长疾与战修鱼，虏其将申差，③败赵公子渴p韩太子奂，斩首八万二千。
八年，张仪复相秦。九年，司马错伐蜀，灭之。④伐取赵中都p西阳⑤十年，韩太子苍
来质。伐取韩石章。⑥伐败赵将泥。⑦伐取义渠二十五城。十一年，蠢锛补ノ航梗降
之。败韩岸门，斩首万，其将犀首走。公子通封于蜀。⑧燕君让其臣子之。十二年，王
与梁王会临晋。庶长疾攻赵，虏赵将庄。张仪相楚。十三年，庶长章击楚于丹阳，虏其
将屈<img src="images/005a.bmp">，斩首八万；又攻楚汉中，取地六百里，置汉中郡。楚围雍氏，秦使庶长疾助韩
而东攻齐，到满⑨助魏攻燕。十四年，伐楚，取召陵。丹p臣，蜀⑩相壮⑾杀蜀侯来
降。
<br>
<br>　　<span style="font-size:10.5pt;color:'004060'">注①集解徐广曰：“戎地，在河上。”正义按：王游观北河，至灵p夏州之黄河也。
<br>
<br>　　注②正义乐音岳。池，徒何反。裴氏音池也。
<br>
<br>　　注③正义修鱼，韩邑也。年表云秦败我修鱼，得韩将军申差。
<br>
<br>　　注④索隐蜀西南夷旧有君长，故昌意娶蜀山氏女也。其后有杜宇，自立为王，号曰
望帝。蜀王本纪曰：“张仪伐蜀，蜀王开战不胜，为仪所灭也。”
<br>
<br>　　注⑤集解地理志太原有中都县。正义括地志云：“中都故县在汾州平遥县西十二里，
即西都也。西阳即中阳也，在汾州隰城县东十里。地理志云西都p中阳属西河郡。”此
云“伐取赵中都西阳”。赵世家云“秦即取我西都及中阳”。年表云“秦惠文王后元九
年，取赵中都p西阳p安邑。赵武灵王十年，秦取中都安阳”。本纪p世家p年表其县
名异，年岁实同，所伐唯一处，故具录之，以示后学。
<br>
<br>　　注⑥正义韩地名也。
<br>
<br>　　注⑦集解徐广曰：“将，一作‘庄’。”正义赵将名也。
<br>
<br>　　注⑧集解徐广曰：“是岁王赧元年。”索隐华阳国志曰：“赧王元年，秦惠王封子
通国为蜀侯，以陈庄为相。”徐广所云，亦据国志而言之。
<br>
<br>　　注⑨正义满，或作“蒲”。秦将姓名也。
<br>
<br>　　注⑩正义二戎号也，臣伏于蜀。蜀相杀蜀侯，并丹p二国降秦。在蜀西南姚府管
内，本西南夷，战国时蜀p滇国，唐初置州p丹州也。
<br>
<br>　　注⑾集解徐广曰：“一作‘状’。”</span>
<br>
<br>　　惠王卒，子武王立。①韩p魏p齐p楚p越②皆宾从。
<br>
<br>　　<span style="font-size:10.5pt;color:'004060'">注①索隐名荡。
<br>
<br>　　注②集解徐广曰：“一作‘赵’。”</span>
<br>
<br>　　武王元年，与魏惠王会临晋。①诛蜀相壮。张仪p魏章皆东出之魏。伐义渠p丹p
。二年，初置丞相，②蠢锛博p甘茂为左右丞相。张仪死于魏。三年，与韩襄王会临
晋外。③南公揭卒，蠢锛蚕嗪。武王谓甘茂曰：“寡人欲容车通三川，窥周室，死不
恨矣。”其秋，使甘茂p庶长封伐宜阳。④四年，拔宜阳，斩首六万。涉河，城武遂。
⑤魏太子来朝。武王有力好戏，力士任鄙p乌获p孟说皆至大官。王与孟说举鼎，绝膑。
<br>
<br>　　武王取魏女为后，无子。立异母弟，是为昭襄王。⑧昭襄母楚人，姓氏，号宣太
后。武王死时，昭襄王为质于燕，燕人送归，得立。
<br>
<br>　　<span style="font-size:10.5pt;color:'004060'">注①集解徐广曰：“表云哀王。”正义按：魏惠王卒已二十五年矣。
<br>
<br>　　注②集解应劭曰：“丞者，承也。相，助也。”
<br>
<br>　　注③正义外谓临晋城外。“外”字一作“水”。
<br>
<br>　　注④正义在河南府福昌县东十四里，故韩城是也。此韩之大郡，伐取之，三川路乃
通也。
<br>
<br>　　注⑤集解徐广曰：“韩邑也。”正义按：此邑本属韩，近平阳。韩世家云“贞子居
平阳，九世至哀侯，徙郑”。楚世家云“而韩犹服事秦者，以先王墓在平阳”。而秦之
武遂去之七十里，故知近平阳。
<br>
<br>　　注⑥集解徐广曰：“一作‘桩’。”正义膑音频忍反。绝，断也。膑，胫骨也。
<br>
<br>　　注⑦集解皇览曰：“秦武王在扶风安陵县西北，毕陌中大是也。人以为周文王
，非也。周文王在杜中。”正义括地志云：“秦悼武王陵在雍州咸阳县西北十五里
也。”
<br>
<br>　　注⑧索隐名则，一名稷。</span>
<br>
<br>　　昭襄王元年，严君疾为相。①甘茂出之魏。二年，彗星见。②庶长壮与大臣p诸侯
p公子为逆，皆诛，及惠文后皆不得良死。③悼武王后出归魏。三年，王冠。与楚王会
黄棘，④与楚上庸。⑤四年，取蒲阪。⑥彗星见。
<br>
<br>　　五年，魏王来朝应亭，⑦复与魏蒲阪。六年，蜀侯辉反，⑧司马错定蜀。
<br>
<br>　　庶长奂伐楚，斩首二万。泾阳君⑨质于齐。日食，昼晦。七年，拔新城。⑩
里子卒。八年，使将军芈戎攻楚，取新市。⑾齐使章子，魏使公孙喜，韩使暴鸢⑿共攻
楚方城，取唐t。赵破中山，其君亡，竟死齐。魏公子劲p韩公子长为诸侯。⒀九年，
孟尝君薛文来相秦。奂攻楚，取八城，杀其将景快。十年，楚怀王入朝秦，秦留之。薛
文以金受免。⒁楼缓为丞相。十一年，齐p韩p魏p赵p宋p中山五国共攻秦，⒂至盐
氏而还。⒃秦与韩p魏河北及封陵以和。⒄彗星见。楚怀王走之赵，赵不受，还之秦，
即死，归葬。十二年，楼缓免，穰侯⒅魏为相。予楚粟五万石。
<br>
<br>　　<span style="font-size:10.5pt;color:'004060'">注①正义盖封蜀郡严道县，因号严君。疾，名也。
<br>
<br>　　注②正义彗，似岁反，又先到反。
<br>
<br>　　注③集解徐广曰：“迎妇于楚者。”
<br>
<br>　　注④正义棘，纪力反。盖在房p襄二州也。
<br>
<br>　　注⑤集解地理志汉中有上庸县。正义括地志云：“上庸，今房州竹山县及金州是也。”
<br>
<br>　　注⑥正义括地志云：“蒲阪故城在蒲州河东县南二里，即尧舜所都也。”
<br>
<br>　　注⑦集解徐广曰：“魏世家云会临晋。”正义应音乙陵反。
<br>
<br>　　注⑧索隐辉音晖。华阳国志曰：“秦封王子辉为蜀侯。蜀侯祭，归胙于王，后母疾
之，加毒以进，王大怒，使司马错赐辉剑。”此辉不同也。
<br>
<br>　　注⑨索隐名市。
<br>
<br>　　注⑩正义楚世家云：“怀王二十九年，秦复伐楚，大破楚军，楚军死二万，杀我将
军景缺。”年表云：“秦败我襄城，杀景缺。”括地志云：“许州襄城县即古新城县也。”
按世家p年表，则“新”字误作“襄”字。
<br>
<br>　　注⑾集解晋地记曰：“江夏有新市县。”
<br>
<br>　　注⑿索隐韩将姓名。
<br>
<br>　　注⒀索隐别封之邑，比之诸侯，犹商君p赵长安君然。
<br>
<br>　　注⒁正义金受，秦丞相姓名。免，夺其丞相。
<br>
<br>　　注⒂正义盖中山此时属赵，故云五国也。
<br>
<br>　　注⒃集解徐广曰：“盐，一作‘监’。”正义括地志云：“盐故城一名司盐城，在
蒲州安邑县。”按：掌盐池之官，因称氏。
<br>
<br>　　注⒄正义年表云：“秦与魏封陵，与韩武遂以和。”按：河外陕p虢p曲沃等地。
封陵在古蒲阪县西南河曲之中。武遂，近平阳地也。
<br>
<br>　　注⒅正义括地志云：“穰，邓州所理县，古穰侯国。”</span>
<br>
<br>　　十三年，向寿伐韩，取武始。①左更白起攻新城。②五大夫礼出亡奔魏。
<br>
<br>　　任鄙为汉中守。③十四年，左更白起攻韩p魏于伊阙，④斩首二十四万，虏公孙喜，
拔五城。十五年，大良造白起攻魏，取垣，⑤复予之。攻楚，取宛。十六年，左更错取
轵及邓。⑥免，封公子市宛，公子悝邓，⑦魏陶，为诸侯。十七年，城阳君⑧入朝，
及东周君来朝。秦以垣为蒲阪p皮氏。 ⑨王之宜阳。十八年，错攻垣p⑩河雍，决桥取之。⑾十九年，王为西帝，齐为东
帝，皆复去之。吕礼来自归。齐破宋，宋王在魏，死温。任鄙卒。二十年，⑿王之汉中，
又之上郡p北河。二十一年，⒀错攻魏河内。魏献安邑，秦出其人，募徙河东赐爵，赦
罪人迁之。泾阳君封宛。二十二年，蒙武伐齐。河东为九县。与楚王会宛。与赵王会中
阳。⒁二十三年，尉斯离⒂与三晋p燕伐齐，破之济西。王与魏王会宜阳，与韩王会新
城。
<br>
<br>　　二十四年，与楚王会鄢，⒃又会穰。秦取魏安城，⒄至大梁，燕p赵救之，秦军去。
魏免相。二十五年，拔赵二城。与韩王会新城，与魏王会新明邑。二十六年，赦罪人
迁之穰。侯复相。二十七年，错攻楚。赦罪人迁之南阳。⒅白起攻赵，取代光狼城。
⒆又使司马错发陇西，因蜀攻楚黔中，⒇拔之。
<br>
<br>　　二十八年，大良造白起攻楚，取鄢p邓，(21)赦罪人迁之。二十九年，大良造白
起攻楚，取郢为南郡，(22)楚王走。周君来。王与楚王会襄陵。(23)白起为武安君。
(24)三十年，蜀守若伐楚，取巫郡，(25)及江南为黔中郡。(26)三十一年，白起伐魏，取两城。楚人反我江南。(27)三十二年，相穰侯攻
魏，至大梁，破暴鸢，斩首四万，鸢走，魏入三县请和。三十三年，客卿胡*(伤)**[阳]
*攻魏卷p(28)蔡阳p长社，取之。(29)击芒卯华阳，破之，(30)斩首十五万。魏
入南阳以和。(31)三十四年，秦与魏p韩上庸地为一郡，南阳免臣迁居之。三十五年，
佐韩p魏p楚伐燕。初置南阳郡。(32)三十六年，客卿p攻齐，取刚p寿，(33)予
穰侯。三十八年，中更胡*(伤)**[阳]*攻赵阏与，(34)不能取。四十年，悼太子死魏，
归葬芷阳。(35)四十一年夏，攻魏，取邢丘p怀。(36)四十二年，安国君为太子。
十月，宣太后薨，(37)葬芷阳郦山。(38)九月，穰侯出之陶。四十三年，武安君白
起攻韩，拔九城，斩首五万。四十四年，攻韩南*(郡)**[阳]*，取之。四十五年，五大
夫贲(39)攻韩，取十城。叶阳君(40)悝出之国，未至而死。四十七年，秦攻韩上党，
上党降赵，秦因攻赵，赵发兵击秦，相距。秦使武安君白起击，大破赵于长平，四十余
万尽杀之。四十八年十月，韩献垣雍。(41)秦军分为三军。武安君归。王将伐赵*
(武安)*皮牢，拔之。司马梗北定太原，尽有韩上党。正月，兵罢，复守上党。其十月，
五大夫陵攻赵邯郸。四十九年正月，益发卒佐陵。陵战不善，免，王代将。其十月，
将军张唐攻魏，为蔡尉(42)捐弗守，还斩之。五十年十月，武安君白起有罪，为士伍，
迁阴密。(43)张唐攻郑，拔之。十二月，益发卒军汾城旁。(44)武安君白起有罪，
死。攻邯郸，不拔，去，还奔汾军。二月余攻晋军，斩首六千，晋楚流死河二万人。
(45)攻汾城，即从唐拔宁(46)新中，(47)宁新中更名安阳。(48)初作河桥。 (49)
<br>
<br>　　<span style="font-size:10.5pt;color:'004060'">注①集解地理志魏郡有武始县。正义括地志云：“武始故城在洛州武始县西南十里。”
<br>
<br>　　注②正义白起传云：“白起为左庶长，将而击韩之新城。”括地志云：“洛州伊阙
县本是汉新城县，隋文帝改为伊阙，在洛州南七十里。”
<br>
<br>　　注③集解汉书百官表曰：“郡守，秦官。”
<br>
<br>　　注④正义括地志云：“伊阙在洛州南十九里。注水经云‘昔大禹疏龙门以通水，两
山相对，望之若阙，伊水历其闲，故谓之伊阙’。”按：今洛南犹谓之龙门也。
<br>
<br>　　注⑤正义垣音袁。前秦取蒲阪，复以蒲阪与魏，魏以为垣。今又取魏垣，复与之，
后秦以为蒲阪皮氏。
<br>
<br>　　注⑥集解地理志河内有轵县，南阳有邓县。正义括地志云：“故轵城在怀州济源县
东南十三里，故邓城在怀州河阳县西三十一里，并六国时魏邑也。”按：
<br>
<br>　　二城相连，故云及也。
<br>
<br>　　注⑦索隐悝号高陵君，初封于彭，昭襄王弟也。
<br>
<br>　　注⑧正义括地志云：“濮州雷泽县本汉J阳县，古J伯姬姓之国，周武王封弟季载
于J，其后迁城之阳也。”
<br>
<br>　　注⑨索隐“为”当为“易”，盖字讹也。正义蒲阪，今河东县也。皮氏故城在绛州
龙门县西一里八十步。
<br>
<br>　　注⑩正义盖蒲阪p皮氏又归魏，魏复以为垣，今重攻取之也。
<br>
<br>　　注⑾集解徐广曰：“汲纪年云魏哀王二十四年，改宜阳曰河雍，改向曰高平。向
在轵之西。”
<br>
<br>　　注⑿集解徐广曰：“秦地有父马生驹。”
<br>
<br>　　注⒀集解徐广曰：“有牡马生牛而死。”
<br>
<br>　　注⒁集解地理志西河有中阳县。
<br>
<br>　　注⒂索隐尉，秦官。斯离，其姓名。正义尉，都尉。斯离，名也。
<br>
<br>　　注⒃正义鄢，于建反，又音偃。括地志云：“故偃城在襄州安养县北三里，古郾子
之国也。”
<br>
<br>　　注⒄集解地理志汝南有安城县。正义括地志云：“安城在豫州汝阳县东南十七里。”
<br>
<br>　　注⒅正义南阳及上迁之穰，皆今邓州也。
<br>
<br>　　注⒆正义括地志云：“光狼故城在今泽州高平县西二十里。”
<br>
<br>　　注⒇正义今黔府也。
<br>
<br>　　注(21)正义鄢邓二城并在襄州。
<br>
<br>　　注(22)正义括地志云：“郢城在荆州江陵县东北六里，楚平王筑都之地也。”
<br>
<br>　　注(23)集解地理志河东有襄陵县。正义括地志云：“襄陵在晋州临汾县东南三十
五里。阚S十三州志云襄陵，晋大夫 咭匾病！
<br>
<br>　　注(24)正义言能抚养军士，战必克，得百姓安集，故号武安。故城在*(潞)**[洛]
*州武安县西南五十里。七国时赵邑，赵奢救阏与处也。
<br>
<br>　　注(25)正义华阳国志张若为蜀中郡守。括地志云：“巫郡在夔州东百里。”
<br>
<br>　　注(26)正义括地志云：“黔中故城在辰州沅陵县西二十里。江南，今黔府亦其地
也。”
<br>
<br>　　注(27)正义黔中郡反归楚。
<br>
<br>　　注(28)集解地理志河南有卷县。正义卷音丘袁反。括地志云：“故卷城在郑州原
武县西北七里，即衡雍也。”
<br>
<br>　　注(29)集解地理志颍川有长社县。正义括地志云：“蔡阳，今豫州上蔡水之阳，
古城在豫州北七十里。长社故城在许州长社县西一里。皆魏邑也。”
<br>
<br>　　注(30)集解司马彪曰：“华阳，亭名，在密县。”索隐芒卯，魏将。谯周云孟卯
也。正义括地志云：“故华城在郑州管城县南三十里。国语云史伯对郑桓公，虢p郐十
邑，华其一也。华阳此城也。”按：是时韩p赵聚兵于华阳攻秦，此矣。
<br>
<br>　　注(31)集解徐广曰：“河内修武，古曰南阳，秦始皇更名河内，属魏地。荆州之
南阳郡，本属韩地。”正义括地志云：“怀获嘉县古之南阳。杜预云在晋州山南河北，
故曰南阳。秦破芒卯军，斩首十五万，魏入南阳以和。”
<br>
<br>　　注(32)正义今邓州也。前已属秦，秦置南阳郡，在汉水之北。释名云：“在中国
之南而居阳地，故以为名焉。”张衡南都赋云：“陪京之南，居汉之阳。”
<br>
<br>　　注(33)正义括地志云：“故刚城在兖州龚丘县界。寿，郓州之县。”
<br>
<br>　　注(34)集解孟康曰：“音焉与，邑名，在上党县西。”正义阏，于达反。与音
预。阏与聚城一名乌苏城，在潞州铜L县西北二十里，赵奢破秦军处。又仪州和顺县
古阏与城，亦云赵奢破秦军处。然仪州与潞州相近，二所未详。又阏与山在持菸浒蚕
西南五十里，赵奢拒秦军于阏与，山北也。按：阏与山在武安故城西南，又近武安故
城，盖仪州是所封故地。
<br>
<br>　　注(35)集解徐广曰：“今霸陵。”正义括地志云：“芷阳在雍州蓝田县西六里。
<br>
<br>　　三秦记云*[白]*鹿原东有霸川之西阪，故芷阳也。”
<br>
<br>　　注(36)集解徐广曰：“邢丘在平皋。”S案：韩诗外传武王伐纣，到于邢丘，勒
兵于宁，更名邢丘曰怀，宁曰修武。正义括地志云：“平皋故城本邢丘邑，汉置平皋县，
在怀州武德县东南二十里。故怀城，周之怀邑，在怀州武陟县西十一里。”
<br>
<br>　　注(37)集解徐广曰：“芈氏。”
<br>
<br>　　注(38)正义郦，力知反，在雍州新丰县南十四里也。
<br>
<br>　　注(39)正义音奔。五大夫，官。疑贲，名也。
<br>
<br>　　注(40)集解一云“华阳”。正义叶，书涉反。
<br>
<br>　　注(41)集解司马彪曰：“河南卷县有垣雍城。”
<br>
<br>　　注(42)正义为，于伪反。蔡，姓；尉，名。
<br>
<br>　　注(43)集解如淳曰；“尝有爵而以罪夺爵，皆称士伍。”正义括地志云：“阴密
故城在泾州鹑觚县西，古密须国也。”
<br>
<br>　　注(44)义谰云：“临汾故城在绛州正平县东北二十五里，□古临汾县城也。“矗悍诔谴顺鞘且病
<br>
<br>　　注(45)集解徐广曰：“楚，一作‘走’。”正义按：此时无楚军，“走”字是也。
<br>
<br>　　注(46)集解徐广曰：“一作‘曼’。此赵邑也。”
<br>
<br>　　注(47)正义唐，今晋州平阳，尧都也。括地志云：“宁新中，七国时魏邑，秦昭
襄王拔魏宁新中，更名安阳城，今相州外城是也。”
<br>
<br>　　注(48)集解徐广曰：“魏郡有安阳县。”正义今相州外城古安阳城。
<br>
<br>　　注[49]正义此桥在同州临晋县东，渡河至蒲州，今蒲津桥也。</span>
<br>
<br>　　五十一年，将军攻韩，取阳城p负黍，①斩首四万。攻赵，取二十余县，首虏九
万。西周君②背秦，与诸侯约从，将天下锐兵出伊阙攻秦，令秦毋得通阳城。于是秦使
将军攻西周。西周君走来自归，顿首受罪，尽献其邑三十六城，口三万。秦王受献，
归其君于周。五十二年，周民东亡，其器九鼎入秦。 ③周初亡。
<br>
<br>　　<span style="font-size:10.5pt;color:'004060'">注①正义今河南府县也。负黍亭在阳城县西南三十五里，本周邑，亦时属韩也。
<br>
<br>　　注②正义武公。
<br>
<br>　　注③正义器谓宝器。禹贡金九牧，铸鼎于荆山下，各象九州之物，故言九鼎。</span>
<br>
<br>　　历殷至周赧王十九年，秦昭王取九鼎，其一飞入泗水，余八入于秦中。
<br>
<br>　　五十三年，天下来宾。魏后，秦使伐魏，取吴城。①韩王入朝，魏委国听令。五
十四年，王郊见上帝于雍。五十六年秋，昭襄王卒，子孝文王立。②尊唐八子为唐太后，
③而合其葬于先王。④韩王衰入吊祠，诸侯皆使其将相来吊祠，视丧事。
<br>
<br>　　<span style="font-size:10.5pt;color:'004060'">注①集解徐广曰：“在大阳。”正义括地志云：“虞城故城在陕州河北县东北五十
里虞山之上，亦名吴山，周武王封弟虞仲于周之北故夏墟吴城，此城也。”
<br>
<br>　　注②索隐名柱，五十三而立，立一年卒，葬寿陵。子庄襄王。
<br>
<br>　　注③集解徐广曰：“八子者，妾媵之号，姓唐。”正义孝文王之母也。先死，故尊
之。晋灼云：“除皇后，自昭仪以下，秩至百石，凡十四等。”汉书外戚传云：“八子
视千石，比中更。”
<br>
<br>　　注④正义以其母唐太后与昭王合葬。</span>
<br>
<br>　　孝文王元年，赦罪人，修先王功臣，锖袂灼荩弛苑囿。孝文王除丧，十月己亥即
位，三日辛丑卒，子庄襄王立。①
<br>
<br>　　<span style="font-size:10.5pt;color:'004060'">注①索隐名子楚。三十二而立，立三年卒，葬阳陵。纪作“四年”。</span>
<br>
<br>　　庄襄王元年，大赦罪人，修先王功臣，施德厚骨肉而布惠于民。东周君与诸侯谋秦，
秦使相国吕不韦诛之，尽入其国。秦不绝其祀，以阳人地①赐周君，奉其祭祀。使蒙骜
伐韩，韩献成皋p巩。②秦界至大梁，初置三川郡。③二年，使蒙骜攻赵，定太原。三
年，蒙骜攻魏高都p汲，④拔之。攻赵榆次p新城p狼孟，⑤取三十七城。⑥四月日食。
*(四年)*王攻上党。⑦初置太原郡。⑧魏将无忌率五国兵击秦，⑨秦却于河外。⑩蒙
骜败，解而去。五月丙午，庄襄王卒，子政立，是为秦始皇帝。
<br>
<br>　　<span style="font-size:10.5pt;color:'004060'">注①集解地理志河南梁县有阳人聚。
<br>
<br>　　注②正义括地志云：“洛州泛水县古*(之)**[东]*虢国，亦郑之制邑，又名虎牢，
汉之成皋。”巩，恭勇反，今洛州巩县。尔时秦灭东周，韩亦得其地，又献于秦。
<br>
<br>　　注③集解韦昭曰：“有河p洛p伊，故曰三川。”S案：地理志汉高祖更名河南郡。
<br>
<br>　　注④集解徐广曰：“一作‘波’。波县亦在河内。”正义汲音急。括地志云：“高
都故城今泽州是。汲故城在]州所理汲县西南二十五里。孟康云汉波县，今郗城是也。”
括地志云：“故郗城在怀州河内县西三十二里。左传云苏忿生十二邑，郗其一也。”
<br>
<br>　　注⑤正义括地志云：“榆次，并州县，古榆次地也。新城一名小平城，在朔州善
阳县西南四十七里。狼孟故城在并州阳曲县东北二十六里。”
<br>
<br>　　注⑥正义案：取三十七城，并代p朔三州之地矣。
<br>
<br>　　注⑦正义上党又反秦，故攻之。
<br>
<br>　　注⑧正义上党以北皆太原地，上三十七城也。
<br>
<br>　　注⑨正义信陵君也。率燕p赵p韩p楚p魏之兵击秦也。
<br>
<br>　　注⑩正义蒙骜被五国兵败，遂解而却至于河外。河外，陕p华二州也。</span>
<br>
<br>　　秦王政立二十六年，初并天下为三十六郡，号为始皇帝。①始皇帝五十一年而崩，
子胡亥立，是为二世皇帝。②三年，诸侯并起叛秦，赵高杀二世，立子婴。子婴立月余，
诸侯诛之，遂灭秦。其语在始皇本纪中。
<br>
<br>　　<span style="font-size:10.5pt;color:'004060'">注①索隐十三而立，立三十七年崩，葬郦山。
<br>
<br>　　注②索隐十二年立。纪云二十一。立三年，葬宜春。秦自襄公至二世，凡六百一十
七岁。此实本纪而注别举之，以非本文耳。</span>
<br>
<br>　　太史公曰：秦之先为嬴姓。其后分封，以国为姓，有徐氏p郯氏p莒氏p终黎氏p
①运奄氏p菟裘氏p将梁氏p黄氏p江氏p修鱼氏p白冥氏p蜚廉氏p秦氏。然秦以其
先造父封赵城，为赵氏。
<br>
<br>　　<span style="font-size:10.5pt;color:'004060'">注①集解徐广曰：“世本作‘钟离’。”应劭曰：“氏姓注云有姓终黎者是。”</span>
<br>
<br>　　【索隐述赞】柏翳佐舜，o迨庆骸ｒ懔事纣，石蛩褂。造父善驭，封之赵城。
非子息马，厥号秦嬴。礼乐射御，西垂有声。襄公救周，始命列国。金祠白帝，龙祚水
德。祥应陈宝，妖除丰特。里奚致霸，]鞅任刻。厥后吞并，卒成凶慝。
</span></td>
  </tr>
<tr><td align=center><a href="index.htm"><span style="font-size:12pt; color: #2895C3; letter-spacing: 1px; line-height: 25px;">返&nbsp;&nbsp;回</span></a>&nbsp;&nbsp;&nbsp;&nbsp;<a href="006.htm"><span style="font-size:12pt; color: #2895C3; letter-spacing: 1px; line-height: 25px;">下一页</span></a></td></tr>
</table>
</center></div>
<div align="center"><center>
<table border=0 width=100% cellspacing=0 cellpadding=0>

<tr>
 <td  align='center'style="font-size: 11.5pt"><hr width="85%" size="1" 
 color="#CBE2EC"><a href="http://www.my285.com/">梦远书城(<font face="华文新魏">my285.com</font>)</a></td></tr></table>
</center></div>
<div align="center">
<script src="http://www.my285.com/41tf/gdx.js"></script>
<script src="http://www.my285.com/41tf/wd.js"></script></div>


<center><script src="../../41tf/WB.js"></script></center>
<script src="../../41tf/wdp.js"></script>
<script src="../../41tf/wdt.js"></script>
<div style='display:"none"'><script src="../../41tf/tj.js"></script></div>

</body>

<!-- Mirrored from www.my285.com/shishu/shiji/005b.htm by HTTrack Website Copier/3.x [XR&CO'2007], Thu, 21 Mar 2013 05:04:13 GMT -->
</html>
