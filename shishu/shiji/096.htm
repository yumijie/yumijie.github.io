<html>

<!-- Mirrored from www.my285.com/shishu/shiji/096.htm by HTTrack Website Copier/3.x [XR&CO'2007], Thu, 21 Mar 2013 04:00:36 GMT -->
<head>
<meta http-equiv="Content-Type" content="text/html; charset=gb2312">
<title>梦远书城_史记(集注本) </title>
<link rel="stylesheet" href="images/wyt.css">

</head>
<center><script src="http://www.my285.com/41tf/DH1.js"></script></center>
<table border="0" width="100%" cellspacing="0" cellpadding="0" background="../../41tf/bj1.gif">
<tr><td align="center">
<script src="../../41tf/DH0.js"></script></td></tr></table>
<center><script src="../../41tf/DH.js"></script></center>
<div align="center">
<script src="http://www.my285.com/41tf/dd.js"></script>
<script src="http://www.my285.com/41tf/gds.js"></script></div><body bgcolor="#f7f7e7" topmargin="2" leftmargin="0" rightmargin="0" 
bottommargin="0">

<div align="center"><img src="images/logo.gif" width="165" height="41"></div>
<div align="center"><hr color="#CBE2EC" width=85%></div>
<div align=center><table width=85%>
   <tr><td align=right style="font-size:12pt; color: #2895C3; letter-spacing: 1px; line-height: 25px;">卷九十六&nbsp;&nbsp;张丞相列传　第三十六
</span></td></tr></table></div><p>
<div align="center"><center>
<table border="0" width="85%">
  <tr>
    <td style="font-size:12pt; line-height: 150%;"><br>
<br>　　张丞相苍者，阳武人也。①好书律历。秦时为御史，主柱下方书。②有罪，亡归。
及沛公略地过阳武，苍以客从攻南阳。苍坐法当斩，解衣伏质，③身长大，肥白如瓠，
时王陵见而怪其美士，乃言沛公，赦勿斩。遂从西入武关，至咸阳。沛公立为汉王，入
汉中，还定三秦。陈余击走常山王张耳，耳归汉，汉乃以张苍为常山守。从淮阴侯击赵，
苍得陈余。赵地已平，汉王以苍为代相，备边寇。已而徙为赵相，相赵王耳。耳卒，相
赵王敖。复徙相代王。燕王臧荼反，高祖往击之。苍以代相从攻臧荼有功，以六年中封
为北平侯，食邑千二百户。
<br>
<br>　　<span style="font-size:10.5pt;color:'004060'">注①索隐案：县名，属陈留。正义郑州阳武县也。
<br>
<br>　　注②集解如淳曰：“方，版也，谓书事在版上者也。秦以上置柱下史，苍为御史，
主其事。或曰四方文书。”索隐周秦皆有柱下史，谓御史也。所掌及侍立恒在殿柱之下，
故老子为周柱下史。今苍在秦代亦居斯职。方书者，如淳以为方板，谓小事书之于方也，
或曰主四方文书也。姚氏以为下云“明习天下图书计籍，主郡上计”，则方为四方文书
是也。
<br>
<br>　　注③索隐小颜云：“质，椹也。”</span>
<br>
<br>　　迁为计相，①一月，更以列侯为主计四岁。②是时萧何为相国，而张苍乃自秦时为
柱下史，明习天下图书计籍。苍又善用算律历，故令苍以列侯居相府，领主郡国上计者。
黥布反亡，汉立皇子长为淮南王，而张苍相之。十四年，迁为御史大夫。
<br>
<br>　　<span style="font-size:10.5pt;color:'004060'">注①集解文颖曰：“能计，故号曰计相。”
<br>
<br>　　注②集解张晏曰：“以列侯典校郡国簿书。”如淳曰：“以其所主，因以为官号，
与计相同。时所卒立，非久施也。”索隐谓改计相之名，更名主计也。此盖权时立号也。</span>
<br>
<br>　　周昌者，沛人也。其从兄曰周苛，秦时皆为泗水卒史。及高祖起沛，击破泗水守监，
于是周昌、周苛自卒史从沛公，沛公以周昌为职志，①周苛为客。②从入关，破秦。沛
公立为汉王，以周苛为御史大夫，周昌为中尉。
<br>
<br>　　<span style="font-size:10.5pt;color:'004060'">注①集解徐广曰：“主旗帜之属。”索隐官名也。职，主也。志，旗帜也，谓掌旗
帜之官也。音昌志反。
<br>
<br>　　注②集解张晏曰：“为帐下宾客，不掌官。”</span>
<br>
<br>　　汉王四年，楚围汉王荥阳急，汉王遁出去，而使周苛守荥阳城。楚破荥阳城，欲令
周苛将。苛骂曰：“若趣降汉王！不然，今为虏矣！”项羽怒，亨周苛。①于是乃拜周
昌为御史大夫。常从击破项籍。以六年中与萧、曹等俱封：封周昌为汾阴侯；周苛子周
成以父死事，封为高景侯。②
<br>
<br>　　<span style="font-size:10.5pt;color:'004060'">注①集解徐广曰：“四年三月也。”
<br>
<br>　　注②集解徐广曰：“九年封，封三十九年，文帝后元四年谋反死，国除。”</span>
<br>
<br>　　昌为人强力，敢直言，自萧、曹等皆卑下之。昌尝燕时入奏事，①高帝方拥戚姬，
昌还走，高帝逐得，骑周昌项，问曰：“我何如主也？”昌仰曰：“陛下即桀纣之主也。”
于是上笑之，然尤惮周昌。及帝欲废太子，而立戚姬子如意为太子，大臣固争之，莫能
得；上以留侯策即止。而周昌廷争之强，上问其说，昌为人吃，又盛怒，曰：“臣口不
能言，然臣期期知其不可。②陛下虽欲废太子，臣期期不奉诏。”上欣然而笑。既罢，
吕后侧耳于东箱听，③见周昌，为跪谢曰：“微君，太子几废。”④
<br>
<br>　　<span style="font-size:10.5pt;color:'004060'">注①集解汉书音义曰：“以上燕时入奏事。”
<br>
<br>　　注②正义昌以口吃，每语故重言期期也。
<br>
<br>　　注③集解韦昭曰：“殿东堂也。”索隐韦昭曰：“殿东堂也。”小颜云：“正寝之
东西室，皆号曰箱，言似箱箧之形。”
<br>
<br>　　注④索隐几。钜依反。</span>
<br>
<br>　　是后戚姬子如意为赵王，年十岁，高祖忧即万岁之后不全也。赵尧年少，为符玺御
史。赵人方与公①谓御史大夫周昌曰：“君之史赵尧，年虽少，然奇才也，君必异之，
是且代君之位。”周昌笑曰；“尧年少，刀笔吏耳，②何能至是乎！”
<br>
<br>　　居顷之，赵尧侍高祖。高祖独心不乐，悲歌，群臣不知上之所以然。赵尧进请问曰：
“陛下所为不乐，非为赵王年少而戚夫人与吕后有却邪？备万岁之后而赵王不能自全乎？”
高祖曰：“然。吾私忧之，不知所出。”③尧曰：“陛下独宜为赵王置贵强相，及吕后、
太子、k臣素所敬惮乃可。”高祖曰：“然。吾念之欲如是，而k臣谁可者？”尧曰：
“御史大夫周昌，其人坚忍质直，且自吕后、太子及大臣皆素敬惮之。独昌可。”高祖
曰：“善。”于是乃召周昌，谓曰：“吾欲固烦公，公强为我相赵王。”④周昌泣曰：
“臣初起从陛下，陛下独柰何中道而弃之于诸侯乎？”高祖曰：“吾极知其左迁，⑤然
吾私忧赵王，念非公无可者。公不得已强行！”于是徙御史大夫周昌为赵相。
<br>
<br>　　<span style="font-size:10.5pt;color:'004060'">注①集解孟康曰：“方与，县名；公，其号。”瓒曰：“方与县令也。”
<br>
<br>　　注②正义古用简牍，书有错谬，以刀削之，故号曰“刀笔吏”。
<br>
<br>　　注③索隐谓不知其计所出也。
<br>
<br>　　注④正义桓谭新论云：“使周相赵，不如使取吕后家女为妃，令戚夫人善事吕后，
则如意无毙也。”
<br>
<br>　　注⑤索隐按：诸侯王表有左官之律。韦昭以为“左犹下也，禁不得下仕于诸侯王也”。
然地道尊右，右贵左贱，故谓贬秩为“左迁”。他皆类此。</span>
<br>
<br>　　既行久之，高祖持御史大夫印弄之，曰：“谁可以为御史大夫者？”孰视赵尧，曰：
“无以易尧。”遂拜赵尧为御史大夫。①尧亦前有军功食邑，及以御史大夫从击陈g有
功，封为江邑侯。②
<br>
<br>　　<span style="font-size:10.5pt;color:'004060'">注①集解徐广曰：“十年也。”
<br>
<br>　　注②集解徐广曰：“十一年*[封]*。”</span>
<br>
<br>　　高祖崩，吕太后使使召赵王，其相周昌令王称疾不行。使者三反，周昌固为不遣赵
王。于是高后患之，乃使使召周昌。周昌至，谒高后，高后怒而骂周昌曰：“尔不知我之怨戚氏乎？而不遣赵王，何？”昌既征，高后使使召赵王，赵王果来。至长安月余，饮药而死。周昌因谢病不朝见，三岁而死。①
<br>
<br>　　<span style="font-size:10.5pt;color:'004060'">注①集解徐广曰：“谥悼也。”索隐按：汉书列传及表咸言周昌谥悼，韦昭云“或
谥惠”，非也。汉书又曰“传子至孙意，有罪，国除。景帝复封昌孙左车为安阳侯，有
罪，国除。”</span>
<br>
<br>　　后五岁，①高后闻御史大夫江邑侯赵尧高祖时定赵王如意之画，乃抵尧罪，②以广
阿侯任敖为御史大夫。
<br>
<br>　　<span style="font-size:10.5pt;color:'004060'">注①正义高后之年。
<br>
<br>　　注②集解徐广曰：“吕后元年，国除。”</span>
<br>
<br>　　任敖者，故沛狱吏。高祖尝辟吏，①吏系吕后，遇之不谨。任敖素善高祖，怒，击
伤主吕后吏。及高祖初起，敖以客从为御史，守丰二岁，高祖立为汉王，东击项籍，敖
迁为上党守。陈g反时，敖坚守，封为广阿侯，食千八百户。高后时为御史大夫。三岁
免，②以平阳侯曹为御史大夫。高后崩，*(不)*与大臣共诛吕禄等。免，以淮南相张
苍为御史大夫。
<br>
<br>　　<span style="font-size:10.5pt;color:'004060'">注①正义辟音避。
<br>
<br>　　注②集解徐广曰：“文帝二年，任敖卒，谥懿侯。曾孙越人，元鼎二年为太常，坐
酒酸，国除。”S案：汉书任敖孝文元年薨，徐误也。索隐此徐氏据汉书为说，而误云
“二年”，裴S又引任安书证，为得其实。正义按：史记书表云孝文二年卒，汉表又云
封十九年卒，计高祖十一年封，到文帝二年则十九年矣。而汉书误，裴氏不考，乃云徐
误，何其贰过也！</span>
<br>
<br>　　苍与绛侯等尊立代王为孝文皇帝。四年，丞相灌婴卒，张苍为丞相。
<br>
<br>　　自汉兴至孝文二十余年，会天下初定，将相公卿皆军吏。张苍为计相时，绪正律历。
①以高祖十月始至霸上，因故秦时本以十月为岁首，弗革。推五德之运，以为汉当水德
之时，尚黑如故。②吹律调乐，入之音声，及以比定律令。③若百工，天下作程品。④至于为丞相，卒就之，故汉家言律历者，本之张苍。苍
本好书，无所不观，无所不通，而尤善律历。⑤
<br>
<br>　　<span style="font-size:10.5pt;color:'004060'">注①集解文颖曰：“绪，寻也。或曰绪，业也。”
<br>
<br>　　注②正义姚察云：“苍是秦人，犹用推五胜之法，以周赤乌为火，汉胜火以水也。”
<br>
<br>　　注③集解如淳曰：“比谓五音清浊各有所比也。以定十二月律之法令于乐官，使长
行之。”瓒曰：“谓以比故取类，以定法律与条令也。”正义比音鼻，或音必履反，谓
比方也。
<br>
<br>　　注④集解如淳曰：“若，顺也。百工为器物皆有尺寸斤两，皆使得宜，此之谓顺。”
晋灼曰：“若，预及之辞。”索隐按：晋灼说以为“若预及之辞”为得也。
<br>
<br>　　注⑤集解汉书曰：“著书十八篇，言阴阳律历事。”</span>
<br>
<br>　　张苍德王陵。王陵者，安国侯也。及苍贵，常父事王陵。陵死后，苍为丞相，洗沐，
常先朝陵夫人上食，然后敢归家。
<br>
<br>　　苍为丞相十余年，鲁人公孙臣上书言汉土德时，其符有黄龙当见。诏下其议张苍，
张苍以为非是，罢之。其后黄龙见成纪，于是文帝召公孙臣以为博士，草土德之历制度，
更元年。张丞相由此自绌，谢病称老。苍任人为中候，①大为奸利，上以让苍，苍遂病
免。苍为丞相十五岁而免。孝景前五年，苍卒，谥为文侯。子康侯代，八年卒。子类②
代为侯，八年，坐临诸侯丧后就位不敬，国除。③
<br>
<br>　　<span style="font-size:10.5pt;color:'004060'">注①集解张晏曰：“所选保任者也。”瓒曰：“中候，官名。”
<br>
<br>　　注②集解徐广曰：“一作‘y’，音z。”
<br>
<br>　　注③索隐案：汉书云传子至孙毅有罪，国除，今此云康侯代，八年卒，子类代侯，
则类即毅也，与汉书略同。</span>
<br>
<br>　　初，张苍父长不满五尺，及生苍，苍长八尺余，为侯p丞相。苍子复长。①及孙类，
长六尺余，坐法失侯。苍之免相后，老，口中无齿，食乳，女子为乳母。妻妾以百数，
尝孕者不复幸。苍年百有余岁而卒。
<br>
<br>　　<span style="font-size:10.5pt;color:'004060'">注①集解汉书云长八尺。</span>
<br>
<br>　　申屠丞相嘉者，梁人，以材官蹶张①从高帝击项籍，迁为队率。②从击黥布军，为
都尉。孝惠时，为淮阳守。孝文帝元年，举故吏士二千石从高皇帝者，悉以为关内侯，
食邑二十四人，而申屠嘉食邑五百户。张苍已为丞相，嘉迁为御史大夫。张苍免相，③
孝文帝欲用皇后弟窦广国为丞相，曰：“恐天下以吾私广国。”广国贤有行，故欲相之，
念久之不可，而高帝时大臣又皆多死，余见无可者，乃以御史大夫嘉为丞相，因故邑封
为故安侯。④
<br>
<br>　　<span style="font-size:10.5pt;color:'004060'">注①集解徐广曰：“勇健有材力开张。”S案：如淳曰“材官之多力，能脚蹋强弩
张之，故曰蹶张。律有蹶张士”。索隐孟康云：“主张强弩。”又如淳曰：“材官之多
力，能蹋强弩张之，故曰蹶张。”蹶音其月反。汉令有蹶张士百人是也。
<br>
<br>　　注②索隐所类反。
<br>
<br>　　注③集解徐广曰：“后二年八月。”
<br>
<br>　　注④正义今易州界武阳城中东南隅故城是也。</span>
<br>
<br>　　嘉为人廉直，门不受私谒。是时太中大夫邓通方隆爱幸，赏赐累巨万。文帝尝燕饮
通家，其宠如是。是时丞相入朝，而通居上傍，有怠慢之礼。丞相奏事毕，因言曰：
“陛下爱幸臣，则富贵之；至于朝廷之礼，不可以不肃！”上曰：“君勿言，吾私之。”
罢朝坐府中，嘉为檄召邓通诣丞相府，不来，且斩通。通恐，入言文帝。文帝曰：“汝
第往，吾今使人召若。”通至丞相府，免冠，徒跣，顿首谢。嘉坐自如，故不为礼，责
曰：“夫朝廷者，高皇帝之朝廷也。通小臣，戏殿上，大不敬，当斩。吏今行斩之！”
①通顿首，首尽出血，不解。文帝度丞相已困通，使使者持节召通，而谢丞相曰：“此
吾弄臣，君释之。”邓通既至，为文帝泣曰：“丞相几杀臣。”
<br>
<br>　　<span style="font-size:10.5pt;color:'004060'">注①集解如淳曰：“嘉语其吏曰：‘今便行斩之。’”嘉为丞相五岁，孝文帝崩，
孝景帝即位。二年，□错为内史，贵幸用事，诸法令多所请变更，议以谪罚侵削诸侯。</span>
<br>
<br>　　而丞相嘉自绌所言不用，疾错。错为内史，门东出，不便，更穿一门南出。南出者，太
上皇庙朐。①嘉闻之，欲因此以法错擅穿宗庙垣为门，奏请诛错。错客有语错，错恐，
夜入宫上谒，自归景帝。②至朝，丞相奏请诛内史错。景帝曰：“错所穿非真庙垣，乃
外朐，故他官居其中，③且又我使为之，错无罪。”罢朝，嘉谓长史曰：“吾悔不先
斩错，乃先请之，为错所卖。”至舍，因欧血而死。谥为节侯。子共侯蔑代，三年卒。
子侯去病代，三十一年卒。④子侯臾代，六岁，坐为九江太守受故官送有罪，国除。
<br>
<br>　　<span style="font-size:10.5pt;color:'004060'">注①集解服虔曰：“宫外垣也。”如淳曰：“胍簟畏□’之‘□’。”索隐如淳
音“畏懦”之“懦”，乃唤反。韦昭音而缘反。又音。
<br>
<br>　　注②正义自归帝首露。
<br>
<br>　　注③索隐汉书作“□官”，谓散官也。
<br>
<br>　　注④集解徐广曰：“一本无侯去病，而云共侯蔑三十三年，子臾改封靖安侯。”</span>
<br>
<br>　　自申屠嘉死之后，景帝时开封侯陶青p桃侯刘舍为丞相。①及今上时，柏至侯许昌
p②平棘侯薛泽p③武强侯庄青翟p④高陵侯赵周⑤等为丞相。皆以列侯继嗣，脾蘖谨，为丞相备员而已，无所能发明功名有着于当世者。
<br>
<br>　　<span style="font-size:10.5pt;color:'004060'">注①集解徐广曰：“陶青，高祖功臣陶舍之子也，谥夷。刘舍，本项氏亲也，赐姓
刘氏。父襄佐高祖有功。舍谥哀侯。”
<br>
<br>　　注②集解徐广曰：“高祖功臣许温之孙，谥哀侯。”
<br>
<br>　　注③集解徐广曰：“高祖功臣广平侯薛欧之孙平棘节侯薛泽。”
<br>
<br>　　注④集解徐广曰：“高祖功臣庄不识之孙。”
<br>
<br>　　注⑤集解徐广曰：“周父夷吾为楚王戊太傅，谏争而死。”
<br>
<br>　　注⑥集解徐广曰：“埔羝呓欠础Ｒ蛔鳌断’，一作‘z’。”索隐埔舨嘟欠础</span>
<br>
<br>　　小颜云“持整之貌”。汉书作“z”，z音初角反。断音都乱反。义如尚书“断断
猗无他技”。
<br>
<br>　　太史公曰：“张苍文学律历，为汉名相，而绌贾生p公孙臣等言正朔服色事而不遵，
明用秦之颛顼历，何哉？①周昌，木强人也。②任敖以旧德用。③申屠嘉可谓刚毅守节
矣，然无术学，殆与萧p曹p陈平异矣。
<br>
<br>　　<span style="font-size:10.5pt;color:'004060'">注①集解张晏曰：“不考经典，专用颛顼历，何哉？”
<br>
<br>　　注②正义言其质直掘强如木石焉。
<br>
<br>　　注③集解张晏曰：“谓伤辱吕后吏。”</span>
<br>
<br>　　孝武时丞相多甚，不记，莫录其行起居状略，且纪征和以来。有车丞相，长陵人也。①卒而有韦丞相代。②韦丞相贤者，鲁人也。以读书术为吏，至大鸿胪。有相工相之，当至丞相。有男四人，使相工相之，至第二子，其名玄成。相
工曰：“此子贵，当封。”韦丞相言曰：“我即为丞相，有长子，是安从得之？”后竟
为丞相，病死，而长子有罪论，不得嗣，而立玄成。玄成时佯狂，不肯立，竟立之，有让国之名。后坐骑至庙，不敬，有诏夺爵一级，
为关内侯，失列侯，得食其故国邑。韦丞相卒，有魏丞相代。
<br>
<br>　　<span style="font-size:10.5pt;color:'004060'">注①集解名千秋。
<br>
<br>　　注②索隐自车千秋已下，皆褚先生等所记，然丞相传都省略，汉书则备。</span>
<br>
<br>　　魏丞相相者，济阴人也。以文吏至丞相。其人好武，皆令诸吏带剑，带剑前奏事。
<br>
<br>　　或有不带剑者，当入奏事，至乃借剑而敢入奏事。其时京兆尹赵君，①丞相奏以免
罪，使人执魏丞相，欲求脱罪而不听。复使人胁恐魏丞相，以夫人贼杀待婢事而私独奏
请验之，发吏卒至丞相舍，捕奴婢笞击问之，实不以兵刃杀也。
<br>
<br>　　而丞相司直繁君②奏京兆尹赵君迫胁丞相，诬以夫人贼杀婢，发吏卒围捕丞相舍，
不道；又得擅屏骑士事，赵京兆坐要斩。又有使掾陈平等劾中尚书，疑以独擅劫事而坐
之，大不敬，长史以下皆坐死，或下蚕室。而魏丞相竟以丞相病死。子嗣。后坐骑至庙，
不敬，有诏夺爵一级，为关内侯，失列侯，得食其故国邑。魏丞相卒，以御史大夫邴吉
代。
<br>
<br>　　<span style="font-size:10.5pt;color:'004060'">注①集解名广汉。
<br>
<br>　　注②索隐繁，姓也，音婆。</span>
<br>
<br>　　邴丞相吉者，鲁国人也。以读书好法令至御史大夫。孝宣帝时，以有旧故，封为列
侯，而因为丞相。明于事，有大智，后世称之。以丞相病死。子显嗣。后坐骑至庙，不
敬，有诏夺爵一级，失列侯，得食故国邑。显为吏至太仆，坐官m乱，身及子男有奸赃，
免为庶人。
<br>
<br>　　邴丞相卒，黄丞相代。长安中有善相工田文者，与韦丞相p魏丞相p邴丞相微贱时
会于客家，田文言曰：“今此三君者，皆丞相也。”其后三人竟更相代为丞相，何见之
明也。
<br>
<br>　　黄丞相霸者，淮阳人也。以读书为吏，至颍川太守。治颍川，以礼义条教喻告化之。
犯法者，风晓令自杀。化大行，名声闻。孝宣帝下制曰：“颍川太守霸，以宣布诏令治
民，道不拾遗，男女异路，狱中无重囚。赐爵关内侯，黄金百斤。”
<br>
<br>　　征为京兆尹而至丞相，复以礼义为治。以丞相病死。子嗣，后为列侯。黄丞相卒，
以御史大夫于定国代。于丞相已有廷尉传，在张廷尉语中。于丞相去，御史大夫韦玄成
代。
<br>
<br>　　韦丞相玄成者，即前韦丞相子也。代父，后失列侯。其人少时好读书，明于诗p论
语。为吏至]尉，徙为太子太傅。御史大夫薛君免，①为御史大夫。于丞相乞骸骨免，
而为丞相，因封故邑为扶阳侯。数年，病死。孝元帝亲临丧，赐赏甚厚。子嗣后。其治
容容随世俗浮沉，而见谓谄巧。而相工本谓之当为侯代父，而后失之；复自游宦而起，
至丞相。父子俱为丞相，世闲美之，岂不命哉！相工其先知之。韦丞相卒，御史大夫匡衡代。
<br>
<br>　　<span style="font-size:10.5pt;color:'004060'">注①集解名广德也。</span>
<br>
<br>　　丞相匡衡者，东海人也。好读书，从博士受诗。家贫，衡佣作以给食饮。才下，数
射策不中，至九，乃中丙科。其经以不中科故明习。补平原文学卒史。数年，郡不尊敬。
御史征之，以补百石属荐为郎，而补博士，拜为太子少傅，而事孝元帝。
<br>
<br>　　孝元好诗，而迁为光禄勋，居殿中为师，授教左右，而县官坐其旁听，甚善之，日
以尊贵。御史大夫郑弘坐事免，而匡君为御史大夫。岁余，韦丞相死，匡君代为丞相，
封乐安侯。以十年之闲，不出长安城门而至丞相，岂非遇时而命也哉！
<br>
<br>　　太史公曰：深惟①士之游宦所以至封侯者，微甚。②然多至御史大夫即去者。诸为
大夫而丞相次也，其心冀幸丞相物故也。③或乃阴私相毁害，欲代之。然守之日久不得，
或为之日少而得之，至于封侯，真命也夫！御史大夫郑君守之数年不得，匡君居之未满
岁，而韦丞相死，即代之矣，岂可以智巧得哉！多有贤圣之才，困厄不得者甚也。
<br>
<br>　　<span style="font-size:10.5pt;color:'004060'">注①索隐案：此论匡衡已来事，则后人所述也，而亦称“太史公”，其序述浅陋，
一何诬也！
<br>
<br>　　注②集解徐广曰：“微，一作‘征’。”
<br>
<br>　　注③集解高堂隆答魏朝访曰：“物，无也。故，事也。言无复所能于事。”</span>
<br>
<br>　　【索隐述赞】张苍主计，天下作程。孙臣始绌，秦历尚行。御史亚相，相国阿衡。
申屠面折，周子廷争。其它疲无所发明。

</span></td>
  </tr>
<tr><td align=center><a href="index.htm"><span style="font-size:12pt; color: #2895C3; letter-spacing: 1px; line-height: 25px;">返&nbsp;&nbsp;回</span></a>&nbsp;&nbsp;&nbsp;&nbsp;<a href="097.htm"><span style="font-size:12pt; color: #2895C3; letter-spacing: 1px; line-height: 25px;">下一页</span></a></td></tr>
</table>
</center></div>
<div align="center"><center>
<table border=0 width=100% cellspacing=0 cellpadding=0>

<tr>
 <td  align='center'style="font-size: 11.5pt"><hr width="85%" size="1" 
 color="#CBE2EC"><a href="http://www.my285.com/">梦远书城(<font face="华文新魏">my285.com</font>)</a></td></tr></table>
</center></div>
<div align="center">
<script src="http://www.my285.com/41tf/gdx.js"></script>
<script src="http://www.my285.com/41tf/wd.js"></script></div>


<center><script src="../../41tf/WB.js"></script></center>
<script src="../../41tf/wdp.js"></script>
<script src="../../41tf/wdt.js"></script>
<div style='display:"none"'><script src="../../41tf/tj.js"></script></div>

</body>

<!-- Mirrored from www.my285.com/shishu/shiji/096.htm by HTTrack Website Copier/3.x [XR&CO'2007], Thu, 21 Mar 2013 04:00:36 GMT -->
</html>
