<html>

<!-- Mirrored from www.my285.com/shishu/shiji/001.htm by HTTrack Website Copier/3.x [XR&CO'2007], Thu, 21 Mar 2013 03:58:45 GMT -->
<head>
<meta http-equiv="Content-Type" content="text/html; charset=gb2312">
<title>梦远书城_史记(集注本) </title>
<link rel="stylesheet" href="images/wyt.css">

</head>
<center><script src="http://www.my285.com/41tf/DH1.js"></script></center>
<table border="0" width="100%" cellspacing="0" cellpadding="0" background="../../41tf/bj1.gif">
<tr><td align="center">
<script src="../../41tf/DH0.js"></script></td></tr></table>
<center><script src="../../41tf/DH.js"></script></center>
<div align="center">
<script src="http://www.my285.com/41tf/dd.js"></script>
<script src="http://www.my285.com/41tf/gds.js"></script></div><body bgcolor="#f7f7e7" topmargin="2" leftmargin="0" rightmargin="0" 
bottommargin="0">

<div align="center"><img src="images/logo.gif" width="165" height="41"></div>
<div align="center"><hr color="#CBE2EC" width=85%></div>
<div align=center><table width=85%>
   <tr><td align=right style="font-size:12pt; color: #2895C3; letter-spacing: 1px; line-height: 25px;">卷一&nbsp;五帝本纪　第一
</span></td></tr></table></div><p>
<div align="center"><center>
<table border="0" width="85%">
  <tr>
    <td style="font-size:12pt; line-height: 150%;"><br>
<br>　　<span style="font-size:10.5pt;color:'004060'">集解凡是徐氏义，称徐姓名以别之。余者悉是S注解，并集家义。索隐纪者，记
也。本其事而记之，故曰本纪。又纪，理也，丝缕有纪。而帝王书称纪者，言为后代纲
纪也。正义郑玄注中候词⊥荚疲骸暗潞衔宓圩星者，称帝。”又坤灵图云：“德配天
地，在正不在私，曰帝。”案：太史公依世本、大戴礼，以黄帝、颛顼、帝喾、唐尧、
虞舜为五帝。谯周、应劭、宋均皆同。而孔安国尚书序，皇甫谧帝王世纪，孙氏注世本，
并以伏牺、神农、黄帝为三皇，少昊、颛顼、高辛、唐、虞为五帝。裴松之史目云“天
子称本纪，诸侯曰世家”。本者，系其本系，故曰本；纪者，理也，统理事，系之年
月，名之曰纪；第者，次序之目；一者，举数之由：故曰五帝本纪第一。礼云：“动则
左史书之，言则右史书之。”正义云：“左阳，故记动。右阴，故记言。言为尚书，事
为春秋。”
<br>
<br>　　案：春秋时置左右史，故云史记也。</span>
<br>
<br>　　黄帝者，①少典之子，②姓公孙，名曰轩辕。
③生而神灵，弱而能言，④幼而徇齐，⑤长而敦敏，成而聪明。⑥
<br>
<br>　　<span style="font-size:10.5pt;color:'004060'">注①集解徐广曰：“号有熊。”索隐案：有土德之瑞，土色黄，故称黄帝，犹神农
火德王而称炎帝然也。此以黄帝为五帝之首，盖依大戴礼五帝德。又谯周、宋均亦以为
然。而孔安国、皇甫谧帝王代纪及孙氏注系本并以伏牺、神农、黄帝为三皇，少昊、高
阳、高辛、唐、虞为五帝。注“号有熊”者，以其本是有熊国君之子故也。亦号轩辕氏。
皇甫谧云：“居轩辕之丘，因以为名，又以为号。”又据左传，亦号帝鸿氏也。正义舆
地志云：“涿鹿本名彭城，黄帝初都，迁有熊也。”案：黄帝有熊国君，乃少典国君之
次子，号曰有熊氏，又曰缙云氏，又曰帝鸿氏，亦曰帝轩氏。母曰附宝，之祁野，见大
电绕北斗枢星，感而怀孕，二十四月而生黄帝于寿丘。寿丘在鲁东门之北，今在兖州曲
阜县东北六里。生日角龙颜，有景云之瑞，以土德王，故曰黄帝。封泰山，禅亭亭。亭
亭在牟阴。
<br>
<br>　　注②集解谯周曰：“有熊国君，少典之子也。”皇甫谧曰：“有熊，今河南新郑是
也。”索隐少典者，诸侯国号，非人名也。又案：国语云“少典娶有f氏女，生黄帝、
炎帝”。然则炎帝亦少典之子。炎黄二帝虽则相承，如帝王代纪中闲凡隔八帝，五百余
年。若以少典是其父名，岂黄帝经五百余年而始代炎帝后为天子乎？何其年之长也！又
案：秦本纪云“颛顼氏之裔孙曰女修，吞鸟之卵而生大业，大业娶少典氏而生柏翳”。
明少典是国号，非人名也。黄帝□少典氏后代之子孙，贾逵亦谓然，故左传“高阳氏有
才子八人”，亦谓其后代子孙而称为子是也。谯周字允南，蜀人，魏散骑常侍征，不拜。
此注所引者，是其人所着古史考之说也。皇甫谧字士安，晋人，号玄晏先生。今所引者，
是其所作帝王代纪也。
<br>
<br>　　注③索隐案：皇甫谧云“黄帝生于寿丘，长于姬水，因以为姓。居轩辕之丘，因以
为名，又以为号”。是本姓公孙，长居姬水，因改姓姬。
<br>
<br>　　注④索隐弱谓幼弱时也。盖未合能言之时而黄帝□言，所以为神异也。潘岳有哀弱
子篇，其子未七旬曰弱。正义言神异也。易曰“阴阳不测之谓神”，书云“人惟万物之
灵”，故谓之神灵也。
<br>
<br>　　注⑤集解徐广曰：“墨子‘年u十五，则聪明心虑无不徇通矣’。”S案：徇，疾；
齐，速也。言圣德幼而疾速也。索隐斯文未是。今案：徇，齐，皆德也。
<br>
<br>　　书曰“聪明齐圣”，左传曰“子虽齐圣”，谓圣德齐肃也。又案：孔子家语及大戴
礼并作“逼搿保一本作“慧齐”。保慧，皆智也。太史公采大戴礼而为此纪，今彼
文无作“徇”者。史记旧本亦有作“浚齐”。盖古字假借“徇”为“浚”，浚，深也，
义亦并通。尔雅“齐”“速”俱训为疾。尚书大传曰“多闻而齐给”。
<br>
<br>　　郑注云“齐，疾也”。今裴氏注云徇亦训疾，未见所出。或当读“徇”为“迅”，
迅于尔雅与齐俱训疾，则迅浚虽异字，而音同也。又尔雅曰“宣，徇，遍也。
<br>
<br>　　浚，通也”。是“遍”之与“通”义亦相近。言黄帝幼而才智周，且辩给也。
<br>
<br>　　故墨子亦云“年u五十，则聪明心虑不徇通矣”。俗本作“十五”，非是。案：
谓年老u五十不聪明，何得云“十五”？
<br>
<br>　　注⑥正义成谓二十冠，成人也。聪明，闻见明辩也。此以上至“轩辕”，皆大戴礼
文。</span>
<br>
<br>　　轩辕之时，神农氏世衰。①诸侯相侵伐，暴虐百姓，而神农氏弗能征。于是轩辕乃
习用干戈，以征不享，②诸侯咸来宾从。而蚩尤最为暴，莫能伐。③炎帝欲侵陵诸侯，
诸侯咸归轩辕。轩辕乃修德振兵，④治五气，⑤五种，⑥抚万民，度四方，⑦教熊罴
貔貅虎，⑧以与炎帝战于阪泉之野。⑨三战，然后得其志。⑩蚩尤作乱，不用帝命。
⑾于是黄帝乃征师诸侯，与蚩尤战于涿鹿之野，⑿遂禽杀蚩尤。⒀而诸侯咸尊轩辕为天
子，代神农氏，是为黄帝。天下有不顺者，黄帝从而征之，平者去之，⒁披山通道，
未尝宁居。
<br>
<br>　　<span style="font-size:10.5pt;color:'004060'">注①集解皇甫谧曰：“易称庖牺氏没，神农氏作，是为炎帝。”班固曰：“教民耕
农，故号曰神农。”索隐世衰，谓神农氏后代子孙道德衰薄，非指炎帝之身，即班固所
谓“参卢”，皇甫谧所云“帝榆罔”是也。正义帝王世纪云：“神农氏，姜姓也。母曰
任姒，有f氏女，登为少典妃，游华阳，有神龙首，感生炎帝。人身牛首，长于姜水。
有圣德，以火德王，故号炎帝。初都陈，又徙鲁。又曰魁隗氏，又曰连山氏，又曰列山
氏。”
<br>
<br>　　括地志云：“厉山在随州随县北百里，山东有石穴。*(曰)**[昔]*神农生于厉乡，
所谓列山氏也。春秋时为厉国。”
<br>
<br>　　注②索隐谓用干戈以征诸侯之不朝享者。本或作“亭”，亭训直，以征诸侯之不直
者。
<br>
<br>　　注③集解应劭曰：“蚩尤，古天子。”瓒曰：“孔子三朝纪曰‘蚩尤，庶人之贪者’。”
索隐案：此纪云“诸侯相侵伐，蚩尤最为暴”，则蚩尤非为天子也。
<br>
<br>　　又管子曰“蚩尤受卢山之金而作五兵”，明非庶人，盖诸侯号也。刘向别录云“孔
子见鲁哀公问政，比三朝，退而为此记，故曰三朝。凡七篇，并入大戴记”。今此注见
用兵篇也。正义龙鱼河图云：“黄帝摄政，有蚩尤兄弟八十一人，并兽身人语，铜头铁
额，食沙石子，造立兵仗刀戟大弩，威振天下，诛杀无道，不慈仁。万民欲令黄帝行天
子事，黄帝以仁义不能禁止蚩尤，乃仰天而叹。天遣玄女下授黄帝兵信神符，制伏蚩尤，
帝因使之主兵，以制八方。蚩尤没后，天下复扰乱，黄帝遂画蚩尤形像以威天下，天下
咸谓蚩尤，不死，八方万邦皆为弭服。”山海经云：“黄帝令应龙攻蚩尤。蚩尤请风伯、
雨师以从，大风雨。黄帝乃下天女曰‘魃’，以止雨。雨止，遂杀蚩尤。”孔安国曰
“九黎君号蚩尤”是也。
<br>
<br>　　注④正义振，整也。
<br>
<br>　　注⑤集解王肃曰：“五行之气。”索隐谓春甲乙木气，夏丙丁火气之属，是五气也。
<br>
<br>　　注⑥集解S案：，树也。诗云“之荏菽”。周礼曰“b宜五种”。郑玄曰“五
种，黍、稷、菽、麦、稻也”。索隐艺，种也，树也。五种即五谷也，音朱用反。此注
所引见诗大雅生民之篇。尔雅云“荏菽，戎菽”也，郭璞曰“今之胡豆”，郑氏曰“豆
之大者”是也。正义音鱼曳反。种音肿。
<br>
<br>　　注⑦集解王肃曰：“度四方而安抚之。”正义度音徒洛反。
<br>
<br>　　注⑧索隐书云“如虎如貔”，尔雅云“貔，白狐”，礼曰“前有挚兽，则载貔貅”
是也。尔雅又曰“似狸”。此六者猛兽，可以教战。周礼有服不氏，掌教扰猛兽。
即古服牛乘马，亦其类也。正义熊音雄。罴音碑。m音毗。貅音休。
<br>
<br>　　音丑于反。罴如熊，黄白色。郭璞云：“貔，执夷，虎属也。”案：言教士卒习
战，以猛兽之名名之，用威敌也。
<br>
<br>　　注⑨集解服虔曰：“阪泉，地名。”皇甫谧曰：“在上谷。”正义阪音白板反。
<br>
<br>　　括地志云：“阪泉，今名黄帝泉，在妫州怀戎县东五十六里。出五里至涿鹿东北，
与涿水合。又有涿鹿故城，在妫州东南五十里，本黄帝所都也。晋太康地里志云‘涿鹿
城东一里有阪泉，上有黄帝祠’。”案：阪泉之野则平野之地也。
<br>
<br>　　注⑩正义谓黄帝克炎帝之后。
<br>
<br>　　注⑾正义言蚩尤不用黄帝之命也。
<br>
<br>　　注⑿集解服虔曰：“涿鹿，山名，在涿郡。”张晏曰：“涿鹿在上谷。”索隐或作
“浊鹿”，古今字异耳。案：地理志上谷有涿鹿县，然则服虔云“在涿郡”者，误也。
<br>
<br>　　注⒀集解皇览曰：“蚩尤在东平郡寿张县阚乡城中，高七丈，民常十月祀之。有
赤气出，如匹绛帛，民名为蚩尤旗。肩髀在山阳郡钜野县重聚，大小与阚等。传言
黄帝与蚩尤战于涿鹿之野，黄帝杀之，身体异处，故别葬之。”
<br>
<br>　　索隐案：皇甫谧云“黄帝使应龙杀蚩尤于凶黎之谷”。或曰，黄帝斩蚩尤于中冀，
因名其地曰“绝辔之野。”注“皇览”，书名也。记先代墓之处，宜皇王之省览，故
日皇览。是魏人王象、缪袭等所撰也。
<br>
<br>　　注⒁正义平服者即去之。
<br>
<br>　　注⒂集解徐广曰：“披，他本亦作‘陂’。字盖当音，陂者旁其边之谓也。
<br>
<br>　　披语诚合今世，然古今不必同也。”索隐披音如字，谓披山林草木而行以信道也。
徐广音，恐稍纡也。</span>
<br>
<br>　　东至于海，登丸山，①及岱宗。②西至于空桐，③登鸡头。④南至于江，登熊、湘。
⑤北逐荤粥，⑥合符釜山，⑦而邑于涿鹿之阿。⑧迁徙往来无常处，以师兵为营]。⑨
官名皆以云命，为云师。⑩置左右大监，监于万国。⑾万国和，而鬼神山川封禅与为多
焉。⑿获宝鼎，迎日推k。⒀举风后、力牧、常先、大鸿⒁以治民。顺天地之纪，⒂幽
明之占，⒃死生之说，⒄存亡之难。⒅时播百谷草木，⒆淳化鸟兽虫蛾，(20)旁罗日
月星辰水波(21)土石金玉，(22)劳勤心力耳目，节用水火材物。(23)有土德之瑞，
故号黄帝。(24)
<br>
<br>　　<span style="font-size:10.5pt;color:'004060'">注①集解徐广曰：“丸，一作‘凡’。”S案：地理志曰丸山在郎邪朱虚县。
<br>
<br>　　索隐注“丸，一作‘凡’”，凡音扶严反。正义丸音桓。括地志云：“丸山即丹山，
在青州临朐县界朱虚故县西北二十里，丹水出焉。”丸音纨。守节案：地志唯有凡山，
盖凡山丸山是一山耳。诸处字误，或“丸”或“凡”也。汉书郊祀志云“禅丸山”，颜
师古云“在朱虚”，亦与括地志相合，明丸山是也。
<br>
<br>　　注②正义泰山，东岳也。在兖州博城县西北三十里也。
<br>
<br>　　注③集解应劭曰：“山名。”韦昭曰：“在陇右。”
<br>
<br>　　注④索隐山名也。后汉王孟塞鸡头道，在陇西。一曰崆峒山之别名。正义括地志云：
“空桐山在肃州福禄县东南六十里。抱朴子内篇云‘黄帝西见中黄子，受九品之方，过
空桐，从广成子受自然之经’，即此山。”括地志又云：“笄头山一名崆峒山，在原州
平高县西百里，禹贡泾水所出。舆地志云或即鸡头山也。郦元云盖大陇山异名也。庄子
云广成子学道崆峒山，黄帝问道于广成子，盖在此。”案：二处崆峒皆云黄帝登之，未
详孰是。
<br>
<br>　　注⑤集解封禅书曰：“南伐至于召陵，登熊山。”地理志曰湘山在长沙益阳县。
<br>
<br>　　正义括地志云：“熊耳山在商州上洛县西十里，齐桓公登之以望江汉也。湘山一名
山，在岳州巴陵南十八里也。”
<br>
<br>　　注⑥集解匈奴传曰：“唐虞以上有山戎、猃狁、荤粥，居于北蛮。”索隐匈奴别名
也。唐虞已上曰山戎，亦曰熏粥，夏曰淳维，殷曰鬼方，周曰N狁，汉曰匈奴。正义荤
音熏。粥音育。
<br>
<br>　　注⑦索隐合诸侯符契圭瑞，而朝之于釜山，犹禹会诸侯于涂山然也。又案：
<br>
<br>　　郭子横洞冥记称东方朔云“东海大明之墟有釜山，山出瑞云，应王者之符命”，如
尧时有赤云之祥之类。盖黄帝黄云之瑞，故曰“合符应于釜山”也。正义括地志云：
“釜山在妫州怀戎县北三里，山上有舜庙。”
<br>
<br>　　注⑧正义广平曰阿。涿鹿，山名，已见上。涿鹿故城在山下，即黄帝所都之邑于山
下平地。
<br>
<br>　　注⑨正义环绕军兵为营以自卫，若辕门即其遗象。
<br>
<br>　　注⑩集解应劭曰：“黄帝受命，有云瑞，故以云纪事也。春官为青云，夏官为缙云，
秋官为白云，冬官为黑云，中官为黄云。”张晏曰：“黄帝有景云之应，因以名师与官。”
<br>
<br>　　注⑾正义监，上监去声，下监平声。若周邵分陕也。
<br>
<br>　　注⑿集解徐广曰：“多，一作‘朋’。”索隐与音羊汝反。与犹许也。言万国和同，
而鬼神山川封禅祭祀之事，自古以来帝皇之中，推许黄帝以为多。多犹大也。
<br>
<br>　　注⒀集解晋灼曰：“策，数也，迎数之也。”瓒曰：“日月朔望未来而推之，故曰
迎日。”索隐封禅书曰“黄帝得宝鼎神策”，下云“于是推策迎日”，则神策者，神蓍
也。黄帝得蓍以推g历数，于是逆知节气日辰之将来，故曰推策迎日也。正义k音策。
迎，逆也。黄帝受神k，命大挠造甲子，容成造历是也。
<br>
<br>　　注⒁集解郑玄曰：“风后，黄帝三公也。”班固曰：“力牧，黄帝相也。”
<br>
<br>　　大鸿，见封禅书。正义举，任用。四人皆帝臣也。帝王世纪云：“黄帝梦大风吹天
下之尘垢皆去，又梦人执千钧之弩，驱羊万k。帝寤而叹曰：‘风为号令，执政者也。
垢去土，后在也。天下岂有姓风名后者哉？夫千钧之弩，异力者也。
<br>
<br>　　驱羊数万k，能牧民为善者也，天下岂有姓力名牧者哉？’于是依二占而求之，得
风后于海隅，登以为相。得力牧于大泽，进以为将。黄帝因着占梦经十一卷。”
<br>
<br>　　艺文志云：“风后兵法十三篇，图二卷，孤虚二十卷，力牧兵法十五篇。”郑玄云：
“风后，黄帝之三公也。”案：黄帝仰天地置列侯官，以风后配上台，天老配中台，
五圣配下台，谓之三公也。封禅书云“鬼臾区号大鸿，黄帝大臣也。
<br>
<br>　　死葬雍，故鸿是”。艺文志云“鬼容区兵法三篇”也。
<br>
<br>　　注⒂正义言黄帝顺天地阴阳四时之纪也。
<br>
<br>　　注⒃正义幽，阴；明，阳也。占，数也。言阴阳五行，黄帝占数而知之。
<br>
<br>　　此文见大戴礼。
<br>
<br>　　注⒄集解徐广曰：“一云‘幽明之数，合死生之说’。”正义说谓仪制也。
<br>
<br>　　民之生死。此谓作仪制礼则之说。
<br>
<br>　　注⒅索隐存亡犹安危也。易曰“危者安其位，亡者保其存”是也。难犹说也。凡事
是非未尽，假以往来之词，则曰难。又上文有“死生之说”，故此云“存亡之难”，所
以韩非着书有说林、说难也。正义难音乃惮反。存亡犹生死也。黄帝之前，未有衣裳屋
宇。及黄帝造屋宇，制衣服，营殡葬，万民故免存亡之难。
<br>
<br>　　注⒆集解王肃曰：“时，是也。”索隐为一句。正义言顺四时之所宜而布种百谷草
木也。
<br>
<br>　　注(20)索隐为一句。蛾音牛绮反。一作“豸”。*(豸)*言淳化广被及之。正义蛾
音鱼起反。又音豸，豸音直氏反。蚁，蚍蜉也。尔雅曰：“有足曰虫，无足曰豸。”
<br>
<br>　　注(21)集解徐广曰：“一作‘沃’。”
<br>
<br>　　注(22)索隐旁，非一方。罗，广布也。今案：大戴礼作“历离”。离即罗也。
<br>
<br>　　言帝德旁罗日月星辰水波，及至土石金玉。谓日月扬光，海水不波，山不藏珍，皆
是帝德广被也。正义旁罗犹遍布也。日月，阴阳时节也。星，二十八宿也。
<br>
<br>　　辰，日月所会也。水波，澜漪也。言天不异灾，土无别害，水少波浪，山出珍宝。
<br>
<br>　　注(23)正义节，时节也。水，陂障决泄也。火，山野禁放也。材，木也。物，事
也。言黄帝教民，江湖陂泽山林原隰皆收采禁捕以时，用之有节，令得其利也。大戴礼
云“宰我问于孔子曰：‘予闻荣伊曰黄帝三百年。请问黄帝者人耶？
<br>
<br>　　何以至三百年？。’”孔子曰：‘劳勤心力耳目，节用水火材物，生而民得其利百
年，死而民畏其神百年，亡而民用其教百年，故曰三百年也。’”
<br>
<br>　　注(24)索隐炎帝火，黄帝土代之，即“黄龙地P见”是也。P，土精，大五六围，长十余丈。P音引。正义
P音以刃反。</span>
<br>
<br>　　黄帝二十五子，其得姓者十四人。①
<br>
<br>　　<span style="font-size:10.5pt;color:'004060'">注①索隐旧解破四为三，言得姓十三人耳。今案：国语胥臣云“黄帝之子二十五宗，
其得姓者十四人，为十二姓，姬、酉、祁、己、滕、、任、荀、僖、?、儇、衣是也。
唯青阳与夷鼓同己姓”。又云“青阳与苍林为姬姓”。是则十四人为十二姓，其文甚明。
唯姬姓再称青阳与苍林，盖国语文误，所以致令前儒共疑。其姬姓青阳当为玄嚣，是帝
喾祖本与黄帝同姬姓。其国语上文青阳，即是少昊金天氏为己姓者耳。既理在不疑，无
烦破四为三。</span>
<br>
<br>　　黄帝居轩辕之丘，①而娶于西陵之女，②是为嫘祖。③嫘祖为黄帝正妃，④生二子，
其后皆有天下：其一曰玄嚣，是为青阳，⑤青阳降居江水；⑥其二曰昌意，降居若水。
⑦昌意娶蜀山氏女，曰昌仆，生高阳，高阳有圣焉。⑧黄帝崩，⑨葬桥山。⑩其孙昌
意之子高阳立，是为帝颛顼也。
<br>
<br>　　<span style="font-size:10.5pt;color:'004060'">注①集解皇甫谧曰：“受国于有熊，居轩辕之丘，故因以为名，又以为号。山海经
曰‘在穷山之际，西射之南’。”张晏曰：“作轩冕之服，故谓之轩辕。”
<br>
<br>　　注②正义西陵，国名也。
<br>
<br>　　注③集解徐广曰：“祖，一作‘俎’。嫘，力追反。”索隐一曰雷祖，音力堆反。
正义一作“”。
<br>
<br>　　注④索隐案：黄帝立四妃，象后妃四星。皇甫谧云：“元妃西陵氏女，曰累祖，生
昌意。次妃方雷氏女，曰女节，生青阳。次妃彤鱼氏女，生夷鼓，一名苍林。
<br>
<br>　　次妃嫫母，班在三人之下。”案：国语夷鼓、苍林是二人。又案：汉书古今人表彤
鱼氏生夷鼓，嫫母生苍林，不得如谧所说。太史公乃据大戴礼，以累祖生昌意及玄嚣，
玄嚣即青阳也。皇甫谧以青阳为少昊，乃方雷氏所生，是其所见异也。
<br>
<br>　　注⑤索隐玄嚣，帝喾之祖。案：皇甫谧及宋衷皆云玄嚣青阳即少昊也。今此纪下云
“玄嚣不得在帝位”，则太史公意青阳非少昊明矣。而此又云“玄嚣是为青阳”，当是
误也。谓二人皆黄帝子，并列其名，所以前史因误以玄嚣青阳为一人耳。宋衷又云：
“玄嚣青阳是为少昊，继黄帝立者，而史不□，盖少昊金德王，非五运之次，故□五帝
不数之也。”
<br>
<br>　　注⑥正义括地志云：“安阳故城在豫州新息县西南八十里。应劭云古江国也。
<br>
<br>　　地理志亦云安阳古江国也。”
<br>
<br>　　注⑦索隐降，下也。言帝子为诸侯，降居江水、*[若水]*。江水、若水皆在蜀，即
所封国也。水经曰“水出旄牛徼外，东南至故关为若水，南过邛都，又东北至朱提县为
卢江水”，是蜀有此二水也。
<br>
<br>　　注⑧正义华阳国志及十三州志云：“蜀之先肇于人皇之际。黄帝为子昌意娶蜀山氏，
后子孙因封焉。帝颛顼高阳氏，黄帝之孙，昌意之子，母曰昌仆，亦谓之女枢。”河图
云：“瑶光如U贯月，正白，感女枢于幽房之宫，生颛顼，首戴干戈，有德文也。”
<br>
<br>　　注⑨集解皇甫谧曰：“在位百年而崩，年百一十一岁。”索隐案：大戴礼“宰我问
孔子曰：‘荣伊言黄帝三百年，请问黄帝何人也？抑非人也？何以至三百年乎？’对曰：
‘生而人得其利百年，死而人畏其神百年，亡而人用其教百年。’”则士安之说略可凭
矣。正义列仙传云：“轩辕自择亡日与k臣辞。还葬桥山，山崩，棺空，唯有剑舄在棺
焉。”
<br>
<br>　　注⑩集解皇览曰：“黄帝在上郡桥山。”索隐地理志桥山在上郡阳周县，山有黄
帝也。正义括地志云：“黄帝陵在宁州罗川县东八十里子午山。地理志云上郡阳周县
桥山南有黄帝。”案：阳周，隋改为罗川。尔雅云山锐而高曰桥也。”</span>
<br>
<br>　　帝颛顼高阳者，①黄帝之孙而昌意之子也。静渊以有谋，疏通而知事；养材以任地，
②载时③以象天，依鬼神以制义，④治气⑤以教化，e诚以祭祀。北至于幽陵，⑥南至
于交址，⑦西至于流沙，⑧东至于蟠木。⑨动静之物，⑩大小之神，⑾日月所照，莫不
砥属。⑿
<br>
<br>　　<span style="font-size:10.5pt;color:'004060'">注①集解皇甫谧曰：“都帝丘，今东郡濮阳是也。”索隐宋衷云：“颛顼，名；
高阳，有天下号也。”张晏云：“高阳者，所兴地名也。”
<br>
<br>　　注②索隐言能养材物以任地。大戴礼作“养财”。
<br>
<br>　　注③索隐载，行也。言行四时以象天。大戴礼作“履时以象天”。履亦践而行也。
<br>
<br>　　注④索隐鬼神聪明正直，当尽心敬事，因制尊卑之义，故礼曰“降于祖庙之谓仁义”
是也。正义鬼之灵者曰神也。鬼神谓山川之神也。能兴云致雨，润养万物也，故己依冯
之义也。，古制字。
<br>
<br>　　注⑤索隐谓理四时五行之气以教化万人也。
<br>
<br>　　注⑥正义幽州也。
<br>
<br>　　注⑦正义址音止，交州也。
<br>
<br>　　注⑧集解地理志曰流沙在张掖居延县。正义济，渡也。括地志云：“居延海南，甘
州张掖县东北千六十四里是。”
<br>
<br>　　注⑨集解海外经曰：“东海中有山焉，名曰度索。上有大桃树，屈蟠三千里。
<br>
<br>　　东北有门，名曰鬼门，万鬼所聚也。天帝使神人守之，一名神荼，一名郁垒，主阅
领万鬼。若害人之鬼，以苇索缚之，射以桃弧，投虎食也。”
<br>
<br>　　注⑩正义动物谓鸟兽之类，静物谓草木之类。
<br>
<br>　　注⑾正义大谓五岳p四渎，小谓丘陵坟衍。
<br>
<br>　　注⑿集解王肃曰：“砥，平也。四远皆平而来服属。”索隐依王肃音止蜀，据大戴
礼作“砥砺”也。</span>
<br>
<br>　　帝颛顼生子曰穷蝉。①颛顼崩，②而玄嚣之孙高辛立，是为帝喾。
<br>
<br>　　<span style="font-size:10.5pt;color:'004060'">注①索隐系本作“穷系”。宋衷云：“一云穷系，谥也。”正义帝舜之高祖也。
<br>
<br>　　注②集解皇甫谧曰：“在位七十八年，年九十八。”皇览曰：“颛顼在东郡濮阳
顿丘城门外广阳里中。顿丘者城门，名顿丘道。”索隐皇甫谧云：“据左氏，岁在鹑火
而崩，葬东郡。”又山海经曰：“颛顼葬鲋鱼山之阳，九嫔葬其阴。”</span>
<br>
<br>　　帝喾高辛者，①黄帝之曾孙也。高辛父曰f极，②f极父曰玄嚣，玄嚣父曰黄帝。
自玄嚣与f极皆不得在位，至高辛即帝位。③高辛于颛顼为族子。
<br>
<br>　　<span style="font-size:10.5pt;color:'004060'">注①集解张晏曰：“少昊以前，天下之号象其德。颛顼以来，天下之号因其名。
<br>
<br>　　高阳p高辛皆所兴之地名；颛顼与喾皆以字为号：上古质故也。”索隐宋衷曰：“高辛地名，因以为号。喾，名也。”皇甫谧云：“帝喾名□也。”正义帝王纪云：“聊肝尬叛伞！
<br>
<br>　　注②正义f音居兆反。本作“桥”，音同。又巨遥反。帝尧之祖也。
<br>
<br>　　注③集解皇甫谧曰：“都亳，今河南偃师是。”</span>
<br>
<br>　　高辛生而神灵，自言其名。①普施利物，不于其身。聪以知远，明以察微。
<br>
<br>　　顺天之义，知民之急。仁而威，惠而信，修身而天下服。取地之财而节用之，抚教
万民而利诲之，历日月而迎送之，②明鬼神而敬事之。③其色郁郁，其德嶷嶷。④其动
也时，其服也士。⑤帝喾溉执中而天下，⑥日月所照，风雨所至，莫不从服。⑦
<br>
<br>　　<span style="font-size:10.5pt;color:'004060'">注①正义帝王纪云：“帝粮咝粒姬姓也。其母生见其神异，自言其名曰岌。龆龀有圣德，年十五而佐颛顼，三十登位，都亳，以人事纪官也。”
<br>
<br>　　注②正义言作历弦p望p晦p朔，日月未至而迎之，过而送之，上“迎日推策”是
也。
<br>
<br>　　注③正义天神曰神，人神曰鬼。又云圣人之精气谓之神，贤人之精气谓之鬼。言明识鬼而敬事也。
<br>
<br>　　注④索隐郁郁犹穆穆也。嶷嶷，德高也。今案：大戴礼“郁”作“神”，“嶷”作
“俟”。
<br>
<br>　　注⑤索隐举动应天时，衣服服士服，言其公且廉也。
<br>
<br>　　注⑥集解徐广曰：“古‘既’字作水旁。‘’字一作‘尹’。”索隐即尚书“允
执厥中”是也。正义溉音既。言帝林蚊瘢若水之溉灌，平等而执中正，于天下也。
<br>
<br>　　注⑦正义以上大戴文也。</span>
<br>
<br>　　帝喾娶陈锋氏女，①生放勋。②娶埚な吓，生挚。③帝喾崩，④而挚代立。帝挚
立，不善*(崩)*，⑤而弟放勋立，是为帝尧。
<br>
<br>　　<span style="font-size:10.5pt;color:'004060'">注①索隐锋音。案：系本作“陈酆氏”。皇甫谧云“陈锋氏女曰庆都”。庆都，
名也。正义锋音。又作“丰”。帝王纪云“帝劣兴腻，卜其子皆有天下。
<br>
<br>　　元妃有邰氏女，曰姜，生后稷。次妃有皇吓，曰简狄，生□，次妃陈丰氏女，
曰庆都，生放勋。次妃埚な吓，曰常仪，生帝挚”也。
<br>
<br>　　注②正义放音方往反。勋亦作“勋”，音许云反。言尧能放上代之功，故曰放勋。
谥尧。姓伊祁氏。帝王纪云：“帝尧陶唐氏，祁姓也。母庆都，十四月生尧。”
<br>
<br>　　注③索隐案：皇甫谧云“女名常宜”也。正义郏足须反。訾，紫移反。
<br>
<br>　　注④集解皇甫谧曰：“在位七十年，年百五岁。”皇览曰：“帝喾在东郡濮阳顿
丘城南台阴野中。”
<br>
<br>　　注⑤索隐古本作“不着”，音张虑反。俗本作“不善”。不善谓微弱，不着犹不着
明。卫宏云：“挚立九年而唐侯德盛，因禅位焉。”正义帝王纪云：“帝挚之母于四人
中班最在下，而挚于兄弟最长，得登帝位。封异母弟放勋为唐侯。</span>
<br>
<br>　　挚在位九年，政微弱，而唐侯德盛，诸侯归之，挚服其义，乃率k臣造唐而致禅。
唐侯自知有天命，乃受帝禅，乃封挚于高辛。”今定州唐县也。
<br>
<br>　　帝尧者，①放勋。②其仁如天，③其知如神。④就之如日，⑤望之如云。⑥富而不
骄，贵而不舒。⑦黄收纯衣，⑧彤车乘白马。能明驯德，⑨以亲九族。九族既睦，便章
百姓。⑩百姓昭明，合和万国。
<br>
<br>　　<span style="font-size:10.5pt;color:'004060'">注①集解谥法曰：“翼善传圣曰尧。”索隐尧，谥也。放勋，名。帝喾之子，姓伊
祁氏。案：皇甫谧云“尧初生时，其母在三阿之南，寄于伊长孺之家，故从母所居为姓
也”。正义徐广云：“号陶唐。”帝王纪云：“尧都平阳，于诗为唐国。”徐才宗国都
城记云：“唐国，帝尧之裔子所封。其北，帝夏禹都，汉曰太原郡，在古冀州太行恒山
之西。其南有晋水。”括地志云：“今晋州所理平阳故城是也。平阳河水一名晋水也。”
<br>
<br>　　注②集解徐广曰：“号陶唐。”皇甫谧曰：“尧以甲申岁生，甲辰即帝位，甲午征
舜，甲寅舜代行天子事，辛巳崩，年百一十八，在位九十八年。”
<br>
<br>　　注③索隐如天之函养也。
<br>
<br>　　注④索隐如神之微妙也。
<br>
<br>　　注⑤索隐如日之照临，人咸依就之，若葵藿倾心以向日也。
<br>
<br>　　注⑥索隐如云之覆渥，言德化广大而浸润生人，人咸仰望之，故曰如百谷之仰膏雨
也。
<br>
<br>　　注⑦索隐舒犹慢也。大戴礼作“不豫”。
<br>
<br>　　注⑧集解徐广曰：“纯，一作‘□’。”S案：太古冠冕图云“夏名冕曰收”。
<br>
<br>　　礼记曰“野夫黄冠”。郑玄曰“纯衣，士之祭服”。索隐收，冕名。其色黄，故曰
黄收，象古质素也。纯，读曰缁。
<br>
<br>　　注⑨集解徐广曰：“驯，古训字。”索隐史记“驯”字徐广皆读曰训。训，顺也。
言圣德能顺人也。案：尚书作“俊德”，孔安国云“能明用俊德之士”，与此文意别也。
<br>
<br>　　注⑩集解徐广曰：“下云‘便程东作’，然则训平为便也。”S案：尚书并作“平”
字。孔安国曰“百姓，百官”。郑玄曰“百姓，k臣之父子兄弟”。索隐古文尚书作
“平”，此文盖读“平”为浦耕反。平既训便，因作“便章”。其今文作“辩章”。古
“平”字亦作“便”，音婢缘反。便则训辩，遂为辩章。邹诞生本亦同也。</span>
<br>
<br>　　乃命羲p和，①敬顺昊天，②数法③日月星辰，④敬授民时。⑤分命羲仲，居郁夷，
曰D谷。⑥敬道日出，便程东作。⑦日中，星鸟，以殷中春。⑧其民析，鸟兽字微。⑨
申命羲叔，居南交。⑩便程南为，敬致。⑾日永，星火，以正中夏。⑿其民因，鸟兽希
革。⒀申命和仲，⒁居西土，⒂曰昧谷。⒃敬道日入，便程西成。⒄夜中，星虚，⒅以
正中秋。⒆其民夷易，鸟兽毛馈(20)申命和叔；居北方，曰幽都。(21)便在伏物。
(22)日短，星昴，以正中冬。(23)其民燠，鸟兽彰。(24)岁三百六十六日，以
闰月正四时。(25)信饬(26)百官，功皆兴。
<br>
<br>　　<span style="font-size:10.5pt;color:'004060'">注①集解孔安国曰：“重黎之后，羲氏p和氏世掌天地之官。”正义吕刑传云：
“重即羲，黎即和，虽别为氏族，而出自重黎也。”案：圣人不独治，必须贤辅，
乃命相天地之官，若周礼天官卿p地官卿也。
<br>
<br>　　注②正义敬犹恭勤也。元气昊然广大，故云昊天。释天云：“春为苍天，夏为昊天，
秋为F天，冬为上天。”而独言昊天者，以尧能敬天，大，故以昊大言之。
<br>
<br>　　注③索隐尚书作“历象日月”，则此言“数法”，是训“历象”二字，谓命羲和以
历数之法观察日月星辰之早晚，以敬授人时也。
<br>
<br>　　注④正义历数之法，日之甲乙，月之大小，昏明递中之星，日月所会之辰，定其天
数，以为一岁之历。
<br>
<br>　　注⑤正义尚书考灵耀云：“主春者，张昏中，可以种稷。主夏者，火昏中，可以种
黍菽。主秋者，虚昏中，可以种麦。主冬者，昴昏中，可以收敛也。”天子视四星之中，
知民缓急，故云敬授民时也。
<br>
<br>　　注⑥集解尚书作“芬摹薄？装补曰：“东表之地称芬摹Ｈ粘鲇D谷。羲仲，治
东方之官。”索隐旧本作“汤谷”，今并依尚书字。案：淮南子曰“日出汤谷，浴于咸
池”，则汤谷亦有他证明矣。又下曰“昧谷”，徐广云“一作‘柳’”，柳亦日入处地
名。太史公博采经记而为此史，广记异闻，不必皆依尚书。盖郁夷亦地之别名也。正义
郁音隅。阳或作“D”。禹贡青州云：“芬募嚷浴！卑福芬模青州也。尧命羲仲理东方青州芬闹地，日所出处，名曰阳明之谷。羲仲主
东方之官，若周礼春官卿。
<br>
<br>　　注⑦集解孔安国曰：“敬道出日，平均次序东作之事，以务农也。”索隐刘伯庄传
皆依古史作平秩音。然尚书大传曰“辩秩东作”，则是训秩为程，言便课其作程者也。
正义道音导。便，程，并如字，后同。导，训也。三春主东，故言日出。耕作在春，故
言东作。命羲仲恭勤道训万民东作之事，使有程期。
<br>
<br>　　注⑧集解孔安国曰：“日中谓春分之日也。鸟，南方朱鸟七宿也。殷，正也。
<br>
<br>　　春分之昏，鸟星毕见，以正仲春之气节。转以推孟p季，则可知也。”正义下“中”
音仲，夏p秋p冬并同。
<br>
<br>　　注⑨集解孔安国曰：“春事既起，丁壮就功，言其民老壮分析也。”乳化曰字。
<br>
<br>　　尚书“微”作“尾”字。说*(文)*云“尾，交接也”。
<br>
<br>　　注⑩集解孔安国曰：“夏与春交，此治南方之官也。”索隐孔注未是。然则冬与秋
交，何故下无其文t且东芬模西昧谷，北幽都，三方皆言地，而夏独不言地，乃云与
春交，斯不例之甚也。然南方地有名交址者，或古文略举一字名地，南交则是交址不疑
也。正义羲叔主南方官，若周礼夏官卿也。
<br>
<br>　　注⑾集解孔安国曰：“为，化也。平序分南方化育之事，敬行其教，以致其功也。”
索隐为依字读。春言东作，夏言南为，皆是耕作营为劝农之事。孔安国强读为“讹”字，
虽则训化，解释亦甚纡回也。正义为音于伪反。命羲叔宜恭勤民事。致其种殖，使有程
期也。
<br>
<br>　　注⑿集解孔安国曰：“永，长也，谓夏至之日。火，苍龙之中星，举中则七星见可
知也，以正中夏之*[气]*节。”马融p王肃谓日长昼漏六十刻，郑玄曰五十五刻。
<br>
<br>　　注⒀集解孔安国曰：“因，谓老弱因就在田之丁壮以助农也。夏时鸟兽毛羽希少改
易也。革，改也。”
<br>
<br>　　注⒁正义和仲主西方之官，若周礼秋官卿也。
<br>
<br>　　注⒂集解徐广曰：“一无‘土’字。以为西者，今天水之西县也。”S案：郑玄曰“西者，陇西之西，今人谓之兑山”。
<br>
<br>　　注⒃集解徐广曰：“一作‘柳谷’。”S案：孔安国曰“日入于谷而天下冥，故曰
昧谷。此居治西方之官，掌秋天之政也”。
<br>
<br>　　注⒄集解孔安国曰：“秋，西方，万物成也。”
<br>
<br>　　注⒅索隐虚，旧依字读，而邹诞生音墟。案：虚星主坟墓，邹氏或得其理。
<br>
<br>　　注⒆集解孔安国曰：“春言日，秋言夜，互相备也。虚，玄武之中星。亦言七星皆
以秋分日见，以正三秋也。”
<br>
<br>　　注(20)集解孔安国曰：“夷，平也。老壮者在田，与夏平也。溃理也。毛更生
*(曰)*整理。”
<br>
<br>　　注(21)集解孔安国曰：“北称幽都，谓所聚也。”索隐山海经曰“北海之内有山
名幽都”，盖是也。正义案：北方幽州，阴聚之地，命和叔居理之。北方之官，若周礼
冬官卿。
<br>
<br>　　注(22)索隐使和叔察北方藏伏之物，谓人畜积聚等冬皆藏伏。尸子亦曰“北方者，
伏方也”。尚书作“平在朔易”。今案：大传云“便在伏物”，太史公据之而书。
<br>
<br>　　注(23)集解孔安国曰：“日短，冬至之日也。昴，白虎之中星。亦以七星并见，
以正冬节也。”马融p王肃谓日短昼漏四十刻。郑玄曰四十五刻，失之。
<br>
<br>　　注(24)集解徐广曰：“找羧住！斌S案：孔安国曰“民入室处，鸟兽皆生针ハ
毛以自温也”。
<br>
<br>　　注(25)索隐夫周天三百六十五度四分度之一，是天度数也。而日行迟，一岁一周
天；月行疾，一月一周天。日一日行一度，月一日行十三度十九分度之七。
<br>
<br>　　至二十九日半强，月行天一浚又逐及日而与会。一年十二会，是为十二月。
<br>
<br>　　每月二十九日过半。年分出小月六，是每岁余六日。又大岁三百六十六日，小岁三
百五十五日，举全数云六十六日。其实一岁唯余十一日弱。未满三岁，已成一月，则置
闰。若三年不置闰，则正月为二月。九年差三月，则以春为夏。十七年差六月，则四时
皆反。以此四时不正，岁不成矣。故传曰“归余于终，事则不悖”是也。
<br>
<br>　　注(26)集解徐广曰：“古‘础字。”</span>
<br>
<br>　　尧曰：“谁可顺此事t”①放齐曰：“嗣子丹朱开明。”②尧曰：“吁！顽凶，不
用。”③尧又曰：“谁可者t”兜曰：“共工旁聚布功，可用。”④尧曰：“共工善
言，其用僻，似恭漫天，不可。”⑤尧又曰：“嗟，四岳，⑥汤汤洪水滔天，浩浩怀山
襄陵，⑦下民其忧，有能使治者t”皆曰鲧可。⑧尧曰：“鲧负命毁族，不可。”⑨岳
曰：“□哉，试不可用而已。”⑩尧于是听岳用鲧。九岁，功用不成。⑾
<br>
<br>　　<span style="font-size:10.5pt;color:'004060'">注①正义言将登用之嗣位也。
<br>
<br>　　注②集解孔安国曰：“放齐，臣名。”正义放音方往反。郑玄云：“帝尧胤嗣之子，
名曰丹朱，开明也。”案：开，解而达也。帝王纪云：“尧娶散宜氏女，曰女皇，生丹
朱。”汲纪年云：“后稷放帝子丹朱。”范汪荆州记云：“丹水县在丹川，尧子朱之
所封也。”括地志云：“丹水故城在邓州内乡县西南百三十里。丹水故为县。”
<br>
<br>　　注③集解孔安国曰：“吁，疑怪之辞。”正义左传云：“口不道忠信之言为ǎ心
不则德义之经为顽。”凶，讼也。言丹朱心既顽ǎ又好争讼，不可用之。
<br>
<br>　　注④集解孔安国曰：“兜，臣名。”郑玄曰：“共工，水官名。”正义兜音斗侯
反。
<br>
<br>　　注⑤正义漫音莫干反。共工善为言语，用意邪僻也。似于恭敬，罪恶漫天，不可用
也。
<br>
<br>　　注⑥集解郑玄曰：“四岳，四时官，主方岳之事。”正义嗟叹鸿水，问四岳谁能理
也。孔安国云：“四岳，即上羲和四子也。分掌四岳之诸侯，故称焉。”
<br>
<br>　　注⑦集解孔安国曰：“怀，包；襄，上也。”正义汤音商，今读如字。荡荡，广平
之貌。言水奔突有所涤除，地上之物为水漂流荡荡然。案：怀，藏，包裹之义，故怀为
包。释言以襄为驾，驾乘牛马皆在上也。言水襄上乘陵，浩浩盛大，势若漫天。
<br>
<br>　　注⑧集解马融曰：“鲧，臣名，禹父。”
<br>
<br>　　注⑨正义负音佩，依字通。负，违也。族，类也。鲧性很戾，违负教命，毁败善类，
不可用也。诗云“贪人败类”也。
<br>
<br>　　注⑩正义□音异。孔安国云：“□，已；已，退也。言余人尽已，唯鲧可试，无成
乃退。”
<br>
<br>　　注⑾正义尔雅释天云：“载，岁也。夏曰祀，周曰年，唐p虞曰载。”李巡云：
“各自纪事，示不相袭也。”孙炎云：“岁，取岁星行一次也。祀，取四时祭祀一讫也。
年，取禾谷一熟也。载，取万物终更始也。载者，年之别名，故以载为年也。”案：功
用不成，水害不息，故放退也。至明年得舜，乃殛之羽山，而用其子禹也。</span>
<br>
<br>　　尧曰：“嗟！四岳：朕在位七十载，汝能庸命，践朕位t”①岳应曰：“鄙忝帝
位。”②尧曰：“悉举贵戚及疏远隐匿者。”皆言于尧曰：“有矜在民闲，曰虞舜。”
③尧曰：“然，朕闻之。其何如t”岳曰：“盲者子。父顽，母ǎ弟傲，能和以孝，
AA治，不至奸。”④尧曰：“吾其试哉。”⑤于是尧妻之二女，⑥观其德于二女。⑦
舜饬下二女于妫I，⑧如妇礼。尧善之，乃使舜慎和五典，⑨五典能从。乃入百官，
百官时序。宾于四门，四门穆穆，诸侯远方宾客皆敬。⑩尧使舜入山林⑾川泽，暴风雷
雨，舜行不迷。尧以为圣，召舜曰：“女谋事至而言可绩，三年矣。⑿女登帝位。”
<br>
<br>　　舜让于德不怿。⒀正月上日，⒁舜受终于文祖。文祖者，尧大祖也。⒂
<br>
<br>　　<span style="font-size:10.5pt;color:'004060'">注①集解郑玄曰：“言汝诸侯之中有能顺事用天命者，入处我位，统治天子之事者
乎？”正义孔安国云：“尧年十六，以唐侯升为天子，在位七十载，时八十六，老将求
代也。”
<br>
<br>　　注②正义四岳皆云，鄙俚无德，若便行天子事，是辱帝位。言己等不堪也。
<br>
<br>　　注③集解孔安国曰：“无妻曰矜。”正义矜，古顽反。
<br>
<br>　　注④集解孔安国曰：“不至于奸恶。”正义A，之升反，进也。言父顽，母ǎ弟
傲，舜皆和以孝，进之于善，不至于奸恶也。
<br>
<br>　　注⑤正义欲以二女试舜，观其理家之道也。
<br>
<br>　　注⑥正义妻音七计反。二女，娥皇、女英也。娥皇无子，女英生商均。舜升天子，
娥皇为后，女英为妃。
<br>
<br>　　注⑦正义视其为德行于二女，以理家而观国也。
<br>
<br>　　注⑧集解孔安国曰：“舜所居妫水之I。”索隐列女传云二女长曰娥皇，次曰女英。
系本作“女莹”。大戴礼作“女]”。皇甫谧云：“妫水在河东虞乡县历山西。I，水
涯也，犹洛I、渭I然也。”正义饬音□。下音胡亚反。I音芮。
<br>
<br>　　舜能整齐二女以义理，下二女之心于妫I，使行妇道于虞氏也。括地志云：“妫I
水源出蒲州河东南山。许慎云：‘水涯曰I。’案：地记云‘河东郡青山东山中有二泉，
下南流者妫水，北流者I水。二水异源，合流出谷，西注河。妫水北曰I也’。又云
‘河东县二里故蒲n城，舜所都也。城中有舜庙，城外有舜宅及二妃坛’。”
<br>
<br>　　注⑨集解郑玄曰：“五典，五教也。盖试以司徒之职。”
<br>
<br>　　注⑩集解马融曰：“四门，四方之门。诸侯k臣朝者，舜宾迎之，皆有美德也。”
<br>
<br>　　注⑾索隐尚书云“纳于大麓”，谷梁传云“林属于山曰麓”，是山足曰麓，故此以
为入山林不迷。孔氏以麓训录，言令舜大录万几之政，与此不同。
<br>
<br>　　注⑿集解郑玄曰：“三年者，宾四门之后三年也。”
<br>
<br>　　注⒀集解徐广曰：“音亦。今文尚书作‘不怡’。怡，怿也。”索隐古文作“不嗣”，
今文作“不怡”，怡即怿也。谓辞让于德不堪，所以心意不悦怿也。
<br>
<br>　　俗本作“泽”，误尔，亦当为“怿”。
<br>
<br>　　注⒁集解马融曰：“上日，朔日也。”正义郑玄云：“帝王易代，莫不改正。
<br>
<br>　　尧正建丑，舜正建子，此时未改，故依尧正月上日也。”
<br>
<br>　　注⒂集解郑玄曰：“文祖者，五府之大名，犹周之明堂。”索隐尚书帝命验曰：
“五府，五帝之庙。苍曰灵府，赤曰文祖，黄曰神斗，白曰显纪，黑曰玄矩。


</td>
  </tr>
<tr><td align=center><a href="index.htm"><span style="font-size:12pt; color: #2895C3; letter-spacing: 1px; line-height: 25px;">返&nbsp;&nbsp;回</span></a>&nbsp;&nbsp;&nbsp;&nbsp;<a href="001b.htm"><font size=3 color="#2895C3">待&nbsp;&nbsp;续</font></a></td></tr>
</table>
</center></div>
<div align="center"><center>
<table border=0 width=100% cellspacing=0 cellpadding=0>

<tr>
 <td  align='center'style="font-size: 11.5pt"><hr width="85%" size="1" 
 color="#CBE2EC"><a href="http://www.my285.com/">梦远书城(<font face="华文新魏">my285.com</font>)</a></td></tr></table>
</center></div>
<div align="center">
<script src="http://www.my285.com/41tf/gdx.js"></script>
<script src="http://www.my285.com/41tf/wd.js"></script></div>


<center><script src="../../41tf/WB.js"></script></center>
<script src="../../41tf/wdp.js"></script>
<script src="../../41tf/wdt.js"></script>
<div style='display:"none"'><script src="../../41tf/tj.js"></script></div>

</body>

<!-- Mirrored from www.my285.com/shishu/shiji/001.htm by HTTrack Website Copier/3.x [XR&CO'2007], Thu, 21 Mar 2013 03:58:47 GMT -->
</html>
