<html>

<!-- Mirrored from www.my285.com/shishu/shiji/008b.htm by HTTrack Website Copier/3.x [XR&CO'2007], Thu, 21 Mar 2013 05:04:14 GMT -->
<head>
<meta http-equiv="Content-Type" content="text/html; charset=gb2312">
<title>梦远书城_史记(集注本) </title>
<link rel="stylesheet" href="images/wyt.css">

</head>
<center><script src="http://www.my285.com/41tf/DH1.js"></script></center>
<table border="0" width="100%" cellspacing="0" cellpadding="0" background="../../41tf/bj1.gif">
<tr><td align="center">
<script src="../../41tf/DH0.js"></script></td></tr></table>
<center><script src="../../41tf/DH.js"></script></center>
<div align="center">
<script src="http://www.my285.com/41tf/dd.js"></script>
<script src="http://www.my285.com/41tf/gds.js"></script></div><body bgcolor="#f7f7e7" topmargin="2" leftmargin="0" rightmargin="0" 
bottommargin="0">

<div align="center"><img src="images/logo.gif" width="165" height="41"></div>
<div align="center"><hr color="#CBE2EC" width=85%></div>
<div align=center><table width=85%>
   <tr><td align=right style="font-size:12pt; color: #2895C3; letter-spacing: 1px; line-height: 25px;">卷八&nbsp;&nbsp;高祖本纪　第八
</span></td></tr></table></div><p>
<div align="center"><center>
<table border="0" width="85%">
  <tr>
    <td style="font-size:12pt; line-height: 150%;"><br>
<br>　　正月，①项羽自立为西楚霸王，王梁、楚地九郡，都彭城。负约，更立沛公为汉王，
②王巴、蜀、汉中，③都南郑。三分关中，立秦三将：章邯为雍王，④都废丘；司马欣
为塞王，⑤都栎阳；⑥董翳为翟王，⑦都高奴。
<br>
<br>　　楚将瑕丘申阳为河南王，⑧都洛阳。赵将司马n为殷王，⑨都朝歌。赵王歇徙王代。
赵相张耳为常山王，都襄国。当阳⑩君黥布为九江王，都六。⑾怀王柱国共敖为临
江王，⑿都江陵。番君吴芮为衡山王，都邾。⒀燕将臧荼为燕王，都蓟。故燕王韩广徙
王辽东。广不听，臧荼攻杀之无终。封成安君陈余河闲三县，居南皮。封梅m十万户。
<br>
<br>　　<span style="font-size:10.5pt;color:'004060'">注①正义崔浩云：“史官以正月纪四时，故书正月也。”荀悦云：“先春后正月也。”
颜师古云：“凡此诸月号，皆太初正历之后记事者追改之，非当时本称也。以十月为岁
首，即以十月为正月。今此正月，当时谓之四月也。他皆放此。”
<br>
<br>　　注②正义梁州本汉中郡，以汉水为名。
<br>
<br>　　注③集解徐广曰：“三十二县。”
<br>
<br>　　注④正义以岐州雍县为名。
<br>
<br>　　注⑤正义塞，先代反。韦昭云：“在长安东，名桃林塞。”按：桃林塞今华州潼关
也。颜师古云“取河华之固为i塞耳，非桃林”。
<br>
<br>　　注⑥索隐因葬太上皇，改曰万年。
<br>
<br>　　注⑦正义文颖云：“本上郡，秦所置，项羽以翳为王，更名曰翟也。”
<br>
<br>　　注⑧正义在黄河之南，故曰河南，即今河南府。
<br>
<br>　　注⑨正义以商帝盘庚国殷中之地，改商为殷，在相州安阳县，即北蒙殷墟，南去朝
歌百三十六里，故号殷王，都朝歌。
<br>
<br>　　注⑩索隐韦昭云：“南郡县名。”
<br>
<br>　　注⑾索隐地理志云六县属六安国。
<br>
<br>　　注⑿正义孟康云“本南郡，改为临江国”是也。
<br>
<br>　　注⒀索隐太康地理志云：“楚灭邾，迁其人于江南，因名县也。”</span>
<br>
<br>　　四月，兵罢戏下，①诸侯各就国。汉王之国，项王使卒三万人从，楚与诸侯之慕从
者数万人，从杜南②入蚀中。③去辄烧绝栈道，④以备诸侯盗兵袭之，亦示项羽无东意。
至南郑，诸将及士卒多道亡归，士卒皆歌思东归。韩信说汉王曰：⑤“项羽王诸将之有
功者，而王独居南郑，是迁也。⑥军吏士卒皆山东之人也，日夜而望归，⑦及其锋而
用之，可以有大功。天下已定，人皆自宁，不可复用。不如决策东乡，争权天下。”
<br>
<br>　　<span style="font-size:10.5pt;color:'004060'">注①正义戏音麾：许慎注淮南子云：“戏，大旗也。”
<br>
<br>　　注②正义韦昭云：“杜，今陵邑。”括地志云：“杜陵故城在雍州万年县东南十五
里。汉杜陵县，宣帝陵邑也，北去宣帝陵五里。庙记云故杜伯国。”
<br>
<br>　　注③集解李奇曰：“蚀音力，在杜南。”如淳曰：“蚀，入汉中道川谷名。”
<br>
<br>　　索隐李奇音力，孟康音食。王劭按：说文作“X”，器名也。地形似器，故名之。
<br>
<br>　　音力也。
<br>
<br>　　注④索隐按系家，是用张良计也。栈道，阁道也。音士谏反。包恺音士版反。
<br>
<br>　　崔浩云：“险绝之处，傍凿山岩，而施版梁为阁。”
<br>
<br>　　注⑤集解徐广曰：“韩王信，非淮阴侯信也。”
<br>
<br>　　注⑥集解韦昭曰：“若有罪见迁徙。”
<br>
<br>　　注⑦正义音丘赐反。说文云：“，举踵也。”司马彪云：“，望也。”</span>
<br>
<br>　　项羽出关，使人徙义帝。曰：“古之帝者地方千里，必居上游。”①乃使使徙义帝
长沙郴县，趣义帝行，②k臣稍倍叛之，乃阴令衡山王、临江王击之，杀义帝江南。项
羽怨田荣，立齐将田都为齐王。田荣怒，因自立为齐王，杀田都而反楚；予彭越将军印，
令反梁地。楚令萧公角击彭越，彭越大破之。陈余怨项羽之弗王己也，令夏说说③田荣，
请兵击张耳。齐予陈余兵，击破常山王张耳，张耳亡归汉。迎赵王歇于代，复立为赵王。
赵王因立陈余为代王。项羽大怒，北击齐。
<br>
<br>　　<span style="font-size:10.5pt;color:'004060'">注①正义音流。
<br>
<br>　　注②正义趣音促。
<br>
<br>　　注③正义上音悦，下音税。</span>
<br>
<br>　　八月，汉王用韩信之计，从故道①还，袭雍王章邯。邯迎击汉陈仓，②雍兵败，还
走；止战好，③又复败，走废丘。汉王遂定雍地。东至咸阳，引兵围雍王废丘，④而
遣诸将略定陇西、北地、上郡。令将军薛欧、⑤王吸⑥出武关，因王陵兵南阳，⑦以迎
太公、吕后于沛。楚闻之，发兵距之阳夏，⑧不得前。令故吴令郑昌为韩王，距汉兵。
<br>
<br>　　<span style="font-size:10.5pt;color:'004060'">注①集解地理志武都有故道县。
<br>
<br>　　注②正义今岐州县也。
<br>
<br>　　注③集解孟康曰：“音止，神灵之所在也，县名，属右扶风。”
<br>
<br>　　注④索隐按荀悦汉纪，令樊哙围之。
<br>
<br>　　注⑤集解音恶后反。索隐按表，欧以舍人从，为将军，封广平侯也。
<br>
<br>　　注⑥索隐按表，吸以中涓从，为将军，封清阳侯。
<br>
<br>　　注⑦集解如淳曰：“王陵亦聚党数千人，居南阳。”正义括地志云：“王陵故城在
商州上洛县南三十一里。荆州记云昔汉高祖入秦，王陵起兵丹水以应之，此城王陵所筑，
因名。”
<br>
<br>　　注⑧索隐韦昭云：“县名，属淮阳，后属陈。夏音更雅反。”</span>
<br>
<br>　　二年，汉王东略地，塞王欣、翟王翳、河南王申阳皆降。韩王昌不听，使韩信击破
之。于是置陇西、北地、上郡、渭南、①河上、②中地郡；③关外置河南郡。④更立韩
太尉信为韩王。诸将以万人若以一郡降者，封万户。缮治河上塞。⑤诸故秦苑囿园池，
皆令人得田之，正月，虏雍王弟章平。大赦罪人。
<br>
<br>　　<span style="font-size:10.5pt;color:'004060'">注①集解徐广曰：“后曰京兆。”
<br>
<br>　　注②集解徐广曰：“冯翊。”
<br>
<br>　　注③集解徐广曰：“扶风。”
<br>
<br>　　注④集解徐广曰：“十月，汉王至陕。”
<br>
<br>　　注⑤集解晋灼曰：“晁错传秦时北攻胡，筑河上塞。”</span>
<br>
<br>　　汉王之出关至陕，抚关外父老，还，张耳来见，汉王厚遇之。
<br>
<br>　　二月，令除秦社稷，更立汉社稷。
<br>
<br>　　三月，汉王从临晋渡，魏王豹将兵从。下河内，虏殷王，置河内郡。南渡平阴津，
至雒阳。新城①三老董公遮说汉王②以义帝死故。汉王闻之，袒而大哭。③遂为义帝发
丧，临三日。发使者告诸侯曰：“天下共立义帝，北面事之。
<br>
<br>　　今项羽放杀义帝于江南，大逆无道。寡人亲为发丧，诸侯皆缟素。悉发关内兵，收
三河士，④南浮江汉以下，⑤愿从诸侯王击楚之杀义帝者。”
<br>
<br>　　<span style="font-size:10.5pt;color:'004060'">注①正义括地志云：“洛州伊阙县在州南七十里，本汉新城也。隋文帝改新城为伊
阙，取伊阙山为名也。”
<br>
<br>　　注②正义百官表云：“十里一亭，亭有长。十亭一乡，乡有三老，三老掌教化。”
<br>
<br>　　皆秦制也。又乐产云：“横道自言曰遮。”楚汉春秋云：“董公八十二，遂封为成
侯。”
<br>
<br>　　注③集解如淳曰：“袒亦如礼袒踊。”
<br>
<br>　　注④集解韦昭曰：“河南、河东、河内。”
<br>
<br>　　注⑤正义南收三河士，发关内兵，从雍州入子午道，至汉中，历汉水而下，从是东
行，至徐州，击楚。</span>
<br>
<br>　　是时项王北击齐，田荣与战城阳。田荣败，走平原，①平原民杀之。齐皆降楚。楚
因焚烧其城郭，系虏其子女。齐人叛之。田荣弟横立荣子广为齐王，齐王反楚城阳。项
羽虽闻汉东，既已连齐兵，欲遂破之而击汉。汉王以故得劫五诸侯兵，遂入彭城。项羽
闻之，乃引兵去齐，从鲁②出胡陵，③至萧，④与汉大战彭城灵壁东⑤睢水上，大破汉
军，多杀士卒，睢水为之不流。乃取汉王父母妻子于沛，置之军中以为质。当是时，诸
侯见楚强汉败，还皆去汉复为楚。
<br>
<br>　　塞王欣亡入楚。
<br>
<br>　　<span style="font-size:10.5pt;color:'004060'">注①正义德州平原县是。
<br>
<br>　　注②正义兖州曲阜也。
<br>
<br>　　注③正义地理志云胡陵在山阳郡。
<br>
<br>　　注④正义徐州萧县。
<br>
<br>　　注⑤正义在徐州符离县西北九十里。</span>
<br>
<br>　　吕后兄周吕侯为汉将兵，居下邑。①汉王从之，稍收士卒，军砀。汉王乃西过梁地，
至虞。②使谒者随何之九江王布所，曰：“公能令布举兵叛楚，项羽必留击之。得留数
月，吾取天下必矣。”随何往说九江王布，布果背楚。楚使龙且往击之。
<br>
<br>　　<span style="font-size:10.5pt;color:'004060'">注①集解徐广曰：“在梁。”
<br>
<br>　　注②集解徐广曰：“在梁。”</span>
<br>
<br>　　汉王之败彭城而西，行使人求家室，家室亦亡，不相得。败后乃独得孝惠，六月，
立为太子，大赦罪人。令太子守栎阳，诸侯子在关中者皆集栎阳为]。引水灌废丘，废
丘降，章邯自杀。更名废丘为槐里。于是令祠官祀天地四方上帝山川，以时祀之。兴关
内卒乘塞。①
<br>
<br>　　<span style="font-size:10.5pt;color:'004060'">注①集解李奇曰：“乘，守也。”</span>
<br>
<br>　　是时九江王布与龙且战，不胜，与随何闲行归汉。汉王稍收士卒，与诸将及关中卒
益出，是以兵大振荥阳，破楚京、索闲。
<br>
<br>　　三年，魏王豹谒归视亲疾，至即绝河津，反为楚。汉王使郦生说豹，豹不听。
<br>
<br>　　汉王遣将军韩信击，大破之，虏豹。遂定魏地，置三郡，曰河东、①太原、②上党。
③汉王乃令张耳与韩信遂东下井陉击赵，斩陈余、赵王歇。其明年，立张耳为赵王。
<br>
<br>　　<span style="font-size:10.5pt;color:'004060'">注①正义今蒲州也。
<br>
<br>　　注②正义今并州。
<br>
<br>　　注③正义今潞州。</span>
<br>
<br>　　汉王军荥阳南，筑甬道①属之河，以取敖仓。②与项羽相距岁余。项羽数侵夺汉甬
道，汉军乏食，遂围汉王。汉王请和，割荥阳以西者为汉。项王不听。汉王患之，乃用
陈平之计，予陈平金四万斤，以闲疏楚君臣。于是项羽乃疑亚父。亚父是时劝项羽遂下
荥阳，及其见疑，乃怒，辞老，愿赐骸骨归卒伍，未至彭城而死。
<br>
<br>　　<span style="font-size:10.5pt;color:'004060'">注①正义甬音勇。韦昭云：“起土筑墙，中闲为道。”应劭云：“恐敌抄辎重，故
筑垣墙如街巷。”
<br>
<br>　　注②正义孟康云：“敖，地名，在荥阳西北，山上临河有大仓。”太康地理志云：
“秦建敖仓于成皋。”</span>
<br>
<br>　　汉军绝食，乃夜出女子东门二千余人，被甲，楚因四面击之。将军纪信乃乘王驾，
诈为汉王，诳楚，楚皆呼万岁，之城东观，以故汉王得与数十骑出西门遁。
<br>
<br>　　令御史大夫周苛、魏豹、枞公守荥阳。诸将卒不能从者，尽在城中。周苛、枞公相
谓曰：“反国之王，难与守城。”因杀魏豹。①
<br>
<br>　　<span style="font-size:10.5pt;color:'004060'">注①集解徐广曰：“案月表，三年七月，王出荥阳。八月，杀魏豹。而又云四年三
月，周苛死。四月，魏豹死。二者不同。项羽杀纪信、周苛、枞公，皆是三年中。”</span>
<br>
<br>　　汉王之出荥阳入关，收兵欲复东。袁生说汉王曰：“汉与楚相距荥阳数岁，汉常困。
愿君王出武关，项羽必引兵南走，王深壁，令荥阳成皋闲且得休。使韩信等辑河北赵地，
连燕齐，君王乃复走荥阳，未晚也。如此，则楚所备者多，力分，汉得休，复与之战，
破楚必矣。”汉王从其计，出军宛叶闲，①与黥布行收兵。
<br>
<br>　　<span style="font-size:10.5pt;color:'004060'">注①正义宛，于元反。叶，式涉反。宛，邓州县也。叶，汝州县。水经注云：“本楚惠王封诸梁子兼，号曰叶城，即子高之故邑也。”</span>
<br>
<br>　　项羽闻汉王在宛，果引兵南。汉王坚壁不与战。是时彭越渡睢水，与项声、薛公战
下邳，彭越大破楚军。项羽乃引兵东击彭越。汉王亦引兵北军成皋。项羽已破走彭越，
闻汉王复军成皋，乃复引兵西，拔荥阳，诛周苛、枞公，而虏韩王信，遂围成皋。
<br>
<br>　　汉王跳，①独与滕公②共车出成皋玉门，③北渡河，驰宿修武。自称使者，晨驰入
张耳、韩信壁，而夺之军。乃使张耳北益收兵赵地，使韩信东击齐。
<br>
<br>　　汉王得韩信军，则复振。引兵临河，南飨军小修武南，④欲复战。郎中郑忠乃说止
汉王，使高垒深堑，勿与战。汉王听其计，使卢绾、⑤刘贾将卒二万人，骑数百，渡白
马津，⑥入楚地，与彭越复击破楚军燕郭西，⑦遂复下梁地十余城。
<br>
<br>　　<span style="font-size:10.5pt;color:'004060'">注①集解徐广曰：“音逃。”索隐如淳曰：“跳，走也。”晋灼按：刘泽传“跳驱
至长安”。说文音徒调反。通俗文云“超通为跳”。
<br>
<br>　　注②索隐夏侯婴为滕令，故曰滕公也。
<br>
<br>　　注③集解徐广曰：“项羽纪云北门名玉门。”
<br>
<br>　　注④集解晋灼曰：“在大修武城东。”
<br>
<br>　　注⑤集解苏林曰：“绾音以绳绾结物之‘绾’。”
<br>
<br>　　注⑥索隐即黎阳津也。南界东郡白马县。
<br>
<br>　　注⑦索隐故南燕国也。在东郡，秦以为县。</span>
<br>
<br>　　淮阴已受命东，未渡平原。汉王使郦生往说齐王田广，广叛楚，与汉和，共击项羽。
韩信用蒯通计，遂袭破齐。齐王烹郦生，东走高密。项羽闻韩信已举河北兵破齐、赵，
且欲击楚，则使龙且、周兰①往击之。韩信与战，骑将灌婴击，大破楚军，杀龙且。齐
王广e彭越。当此时，彭越将兵居梁地，往来苦楚兵，绝其粮食。
<br>
<br>　　<span style="font-size:10.5pt;color:'004060'">注①集解徐广曰：“一作‘简’。”</span>
<br>
<br>　　四年，项羽乃谓海春侯大司马曹咎曰：“谨守成皋。若汉挑战，①慎勿与战，无令
得东而已。我十五日必定梁地，复从将军。”乃行击陈留、外黄、睢阳，下之。汉果数
挑楚军，楚军不出，使人辱之五六日，大司马怒，度兵汜水。②士卒半渡，汉击之，大
破楚军，尽得楚国金玉货赂。大司马咎、长史欣皆自刭汜水上。项羽至睢阳，闻海春侯
破，乃引兵还。汉军方围钟离t于荥阳东，项羽至，尽走险阻。
<br>
<br>　　<span style="font-size:10.5pt;color:'004060'">注①正义挑，田吊反。下同。
<br>
<br>　　注②正义汜音祀，在成皋故城东。</span>
<br>
<br>　　韩信已破齐，使人言曰：“齐边楚，①权轻，不为假王，恐不能安齐。”汉王欲攻
之。留侯曰：“不如因而立之，使自为守。”乃遣张良操印绶立韩信为齐王。 ②
<br>
<br>　　<span style="font-size:10.5pt;color:'004060'">注①集解文颖曰：“边，近也。”
<br>
<br>　　注②集解徐广曰：“三月。”</span>
<br>
<br>　　项羽闻龙且军破，则恐，使盱台人武涉往说韩信。韩信不听。
<br>
<br>　　楚汉久相持未决，丁壮苦军旅，老弱罢转。汉王项羽相与临广武之闲而语。
<br>
<br>　　项羽欲与汉王独身挑战。汉王数项羽曰：“始与项羽俱受命怀王，曰先入定关中者
王之，项羽负约，①王我于蜀汉，罪一。秦项羽矫杀卿子冠军而自尊，罪二。②项羽已
救赵，当还报，而擅劫诸侯兵入关，罪三。怀王约入秦无暴掠，项羽烧秦宫室，掘始皇
帝，私收其财物，罪四。又强杀秦降王子婴，罪五。
<br>
<br>　　诈坑秦子弟新安二十万，王其将，罪六。项羽皆王诸将善地，③而徙逐故主，④令
臣下争叛逆，罪七。项羽出逐义帝彭城，自都之，夺韩王地，并王梁楚，多自予，罪八。
项羽使人阴s义帝江南，罪九。夫为人臣而s其主，杀已降，为政不平，主约不信，天
下所不容，大逆无道，罪十也。吾以义兵从诸侯诛残贼，使刑余罪人击杀项羽，何苦乃
与公挑战！”项羽大怒，伏弩射中汉王。汉王伤匈，乃扪足⑤曰：“虏中吾指！”汉王
病创卧，张良强请汉王起行劳军，以安士卒，毋令楚乘胜于汉。汉王出行军，⑥病甚，
⑦因驰入成皋。
<br>
<br>　　<span style="font-size:10.5pt;color:'004060'">注①索隐负音佩也。
<br>
<br>　　注②集解徐广曰：“卿，一作‘庆’。”索隐韦昭云：“宋义之号。”如淳曰：“卿者，大夫之尊；子者，子男之爵；冠军，人之首也。尊宋义，故加此号。”
<br>
<br>　　注③索隐谓章邯等。
<br>
<br>　　注④索隐谓田市、赵歇、韩广之属。
<br>
<br>　　注⑤索隐扪，摸也。中匈而扪足者，盖以矢初中痛闷，不知所在故尔。或者中匈而
扪足，权以安士卒之心也。
<br>
<br>　　注⑥正义行，寒孟反。
<br>
<br>　　注⑦索隐按：三辅故事曰“楚汉相距于京索闲六年，身被大创十二，矢石通中过者
有四”。言汉王病创也。</span>
<br>
<br>　　病愈，西入关，至栎阳，存问父老，置酒，枭故塞王欣头栎阳市。①留四日，复如
军，军广武。关中兵益出。
<br>
<br>　　<span style="font-size:10.5pt;color:'004060'">注①索隐枭，县首于木也。欣自刭于汜水上，令枭之于栎阳者，以旧都，故枭以示
之也。</span>
<br>
<br>　　当此时，彭越将兵居梁地，往来苦楚兵，绝其粮食。田横往从之。项羽数击彭越等，
齐王信又进击楚。项羽恐，乃与汉王约，中分天下，割鸿沟而西者为汉，鸿沟而东者为
楚。①项王归汉王父母妻子，军中皆呼万岁，乃归而别去。
<br>
<br>　　<span style="font-size:10.5pt;color:'004060'">注①索隐应劭云：“在荥阳东南三十里，盖引河东南入淮泗也。”张华云：“一渠
东南流，经浚仪，是始皇所凿，引河灌大梁，谓之鸿沟。一渠东经阳武南，为官渡水。”
北征记云中牟台下临汴水，是为官渡水也。</span>
<br>
<br>　　项羽解而东归。汉王欲引而西归，用留侯、陈平计，乃进兵追项羽，至阳夏南止军，
与齐王信、建成侯彭越期会而击楚军。至固陵，不会。楚击汉军，大破之。汉王复入壁，
深堑而守之。用张良计，于是韩信、彭越皆往。及刘贾入楚地，围寿春，①汉王败固陵，
②乃使使者召大司马周殷举九江兵而迎*(之)*③武王，行屠城父，④随*(何)*刘贾、齐
梁诸侯皆大会垓下。⑤立武王布为淮南王。
<br>
<br>　　<span style="font-size:10.5pt;color:'004060'">注①正义今寿州。
<br>
<br>　　注②集解晋灼曰：“即固始。”
<br>
<br>　　注③集解徐广曰：“周殷以兵随刘贾。”
<br>
<br>　　注④正义父音甫，今亳州县。
<br>
<br>　　注⑤集解徐广曰：“七月。”</span>
<br>
<br>　　五年，高祖与诸侯兵共击楚军，与项羽决胜垓下。淮阴侯将三十万自当之，孔将军
居左，费将军居右，皇帝在后，绛侯、柴将军在皇帝后。项羽之卒可十万。
<br>
<br>　　淮阴先合，不利，却。孔将军、费将军纵，①楚兵不利，淮阴侯复乘之，②大败垓
下。项羽卒闻汉军之楚歌，③以为汉尽得楚地，项羽乃败而走，是以兵大败。使骑将灌
婴追杀项羽东城，④斩首八万，遂略定楚地。鲁为楚坚守不下。汉王引诸侯兵北，示鲁
父老项羽头，鲁乃降。遂以鲁公号葬项羽谷城。还至定陶，驰入齐王壁，夺其军。
<br>
<br>　　<span style="font-size:10.5pt;color:'004060'">注①正义二人韩信将也。纵兵击项羽也。以“纵”字为绝句。孔将军，蓼侯孔熙。
费将军，费侯陈贺也。
<br>
<br>　　注②正义复，扶富反。乘犹登也，进也。
<br>
<br>　　注③索隐应劭云：“今鸡鸣歌也。”颜游秦云：“楚歌犹吴讴也。”按：高祖令戚
夫人楚舞，自为楚歌，是楚人之歌声也。
<br>
<br>　　注④集解徐广曰：“十二月。”</span>
<br>
<br>　　正月，诸侯及将相相与共请尊汉王为皇帝。汉王曰：“吾闻帝贤者有也，空言虚语，
非所守也，吾不敢当帝位。”k臣皆曰：“大王起微细，诛暴逆，平定四海，有功者辄
裂地而封为王侯。大王不尊号，皆疑不信。臣等以死守之。”汉王三让，不得已，曰：
“诸君必以为便，便国家。”甲午，①乃即皇帝位泛水之阳。 ②
<br>
<br>　　<span style="font-size:10.5pt;color:'004060'">注①集解徐广曰：“二月甲午。”
<br>
<br>　　注②集解蔡邕曰：“上古天子称皇，其次称帝，其次称王。秦承三王之末，为汉驱
除，自以德兼三皇、五帝，故并以为号。汉高祖受命，功德宜之，因而不改。”正义泛
音敷剑反。括地志云：“高祖即位坛在曹州济阴县界。张晏曰‘泛水在济阴界，取其泛
爱弘大而润下’。”</span>
<br>
<br>　　皇帝曰义帝无后。齐王韩信习楚风俗，徙为楚王，都下邳。①立建成侯彭越为梁王，
都定陶。②故韩王信为韩王，都阳翟。③徙衡山王吴芮为长沙王，都临湘。④番君之将
梅m有功，从入武关，故德番君。淮南王布、燕王臧荼、赵王敖皆如故。
<br>
<br>　　<span style="font-size:10.5pt;color:'004060'">注①正义音被悲反，泗州下邳县是，楚王韩信之都。
<br>
<br>　　注②正义曹州济阴县城是，梁王彭越之都。
<br>
<br>　　注③正义洛州阳翟县是，韩王信之都。
<br>
<br>　　注④正义括地志云：“潭州长沙县，本汉临湘县，长沙王吴芮都之。芮墓在长沙县
北四里。”</span>
<br>
<br>　　天下大定。高祖都雒阳，诸侯皆臣属。故临江王O①为项羽叛汉，令卢绾、刘贾围
之，不下。数月而降，杀之雒阳。
<br>
<br>　　<span style="font-size:10.5pt;color:'004060'">注①集解徐广曰：“一作‘尉’。”</span>
<br>
<br>　　五月，兵皆罢归家。诸侯子在关中者复之十二岁，其归者复之六岁，食之①一岁。
<br>
<br>　　<span style="font-size:10.5pt;color:'004060'">注①正义食音寺。</span>
<br>
<br>　　高祖置酒雒阳南宫。①高祖曰：“列侯诸将无敢隐朕，皆言其情。吾所以有天下者
何？项氏之所以失天下者何？”高起、王陵对曰：②“陛下慢而侮人，项羽仁而爱人。
然陛下使人攻城略地，所降下者因以予之，与天下同利也。项羽妒贤嫉能，有功者害之，
贤者疑之，战胜而不予人功，得地而不予人利，此所以失天下也。”高祖曰：“公知其
一，未知其二。夫运筹策帷帐之中，决胜于千里之外，吾不如子房。镇国家，抚百姓，
给馈，不绝粮道，吾不如萧何。连百万之军，战必胜，攻必取，吾不如韩信。此三者，
皆人杰也，吾能用之，此吾所以取天下也。项羽有一范增而不能用，此其所以为我擒也。”
<br>
<br>　　<span style="font-size:10.5pt;color:'004060'">注①正义括地志云：“南宫在雒州雒阳县东北二十六里洛阳故城中。舆地志云秦时
已有南北宫。”
<br>
<br>　　注②集解孟康曰：“姓高，名起。”瓒曰：“汉帝年纪高帝时有信平侯臣陵、都武
侯臣起。魏相丙吉奏事高帝时奏事有将军臣陵、臣起。”</span>
<br>
<br>　　高祖欲长都雒阳，齐人刘敬说，乃留侯劝上入都关中，高祖是日驾，入都关中。
<br>
<br>　　六月，大赦天下。
<br>
<br>　　十月，燕王臧荼反，攻下代地。高祖自将击之，得燕王臧荼。即立太尉卢绾为燕王。
使丞相哙将兵攻代。
<br>
<br>　　其秋，利几反，①高祖自将兵击之，利几走。利几者，项氏之将。项氏败，利几为
陈公，不随项羽，亡降高祖，高祖侯之颍川。高祖至雒阳，举通侯籍召之，②而利几恐，
故反。
<br>
<br>　　<span style="font-size:10.5pt;color:'004060'">注①正义几音机。姓名也。项羽之将，为陈县令，降汉。高帝征诸侯，利几恐，故
反。
<br>
<br>　　注②集解如淳曰：“得在通侯之籍。”</span>
<br>
<br>　　六年，高祖五日一朝太公，如家人父子礼。太公家令说太公曰：“天无二日，土无
二王。今高祖虽子，人主也；太公虽父，人臣也。柰何令人主拜人臣！如此，则威重不
行。”后高祖朝，太公拥_，①迎门却行。高祖大惊，下扶太公。
<br>
<br>　　太公曰：“帝，人主也，柰何以我乱天下法！”于是高祖乃尊太公为太上皇。②心
善家令言，③赐金五百斤。
<br>
<br>　　<span style="font-size:10.5pt;color:'004060'">注①集解李奇曰：“为恭也。如今卒持帚者也。”
<br>
<br>　　注②集解蔡邕曰：“不言帝，非天子也。”索隐按：蔡邕云“不言帝，非天子也”。
又按：本纪秦始皇追尊庄襄王为太上皇，已有故事矣。盖太上者，无上也。
<br>
<br>　　皇者德大于帝，欲尊其父，故号曰太上皇也。
<br>
<br>　　注③索隐颜氏按：荀悦云“故虽天子必有尊也，无父犹设三老，况其存乎？家令之言过矣”。晋刘宝云“善其发悟己心，因得尊崇父号也”。</span>
<br>
<br>　　十二月，人有上变事告楚王信谋反，上问左右，左右争欲击之。用陈平计，乃伪游
云梦，①会诸侯于陈，楚王信迎，即因执之。是日，大赦天下。田肯②贺，因说高祖曰：
“陛下得韩信，又治秦中。③秦，形胜之国，④带河山之险，县隔千里，持戟百万，秦
得百二焉。⑤地吮憷，其以下兵于诸侯，譬犹居高屋之上建瓴水也。⑥夫齐，东有琅
邪p即墨之饶，南有泰山之固，西有浊河之限，⑦北有勃海之利。⑧地方二千里，持戟
百万，县隔千里之外，⑨齐得十二焉。⑩故此东西秦也。非亲子弟，莫可使王齐矣。”
高祖曰：“善。”赐黄金五百斤。
<br>
<br>　　<span style="font-size:10.5pt;color:'004060'">注①集解韦昭曰：“在南郡华容县。”
<br>
<br>　　注②索隐汉纪及汉书作“宵”，刘显云相传作“肯”也。
<br>
<br>　　注③集解如淳曰：“时山东人谓关中为秦中。”
<br>
<br>　　注④集解张晏曰：“秦地带山河，得形势之胜便者。”索隐韦昭云：“地形险固，
故能胜人也。”
<br>
<br>　　注⑤集解应劭曰：“河山之险，与诸侯相县隔，地绝千里，所以能禽诸侯者，得天
下之利百二也。”李斐曰：“河山之险，由地势高，顺流而下易，故天下于秦悬隔千里，
持戟百万，秦得百二焉。”苏林曰：“得百中之二焉。秦地险固，二万人足当诸侯百万
人也。”索隐服虔云：“谓函谷关去长安千里为县隔。”按：文以河山险固形胜，其势如隔千里也。苏林曰：“百二，百中之二，二十万人也。”
<br>
<br>　　虞喜云：“百二者，得百之二。言诸侯持戟百万，秦地险固，一倍于天下，故云得
百二焉，言倍之也，盖言秦兵当二百万也。‘齐得十二’亦如之，故为东西秦，言势相
敌，但立文相避，故云十二。言余诸侯十万，齐地形胜亦倍于他国，当二十万人也。”
<br>
<br>　　注⑥集解如淳曰：“瓴，盛水瓶也。居高屋之上而幡瓴水，言其向下之势易也。
<br>
<br>　　建音蹇。”晋灼曰：“许慎曰瓴，瓮似瓶者。”
<br>
<br>　　注⑦集解晋灼曰：“齐西有平原。河水东北过高唐，高唐即平原也。孟津号黄河故
曰浊河。”
<br>
<br>　　注⑧索隐崔浩云：“勃，旁跌也。旁跌出者，横在济北，故齐都赋云海旁出为勃，
名曰勃海郡。”
<br>
<br>　　注⑨索隐以言齐境阔不啻千里，故云“之外”也。
<br>
<br>　　注⑩集解应劭曰：“齐得十之二，故齐愍王称东帝。后复归之，卒为秦所灭者，利
钝之势异也。”李斐曰：“齐有山河之限，地方二千里，是与天下县隔也。</span>
<br>
<br>　　设有持戟百万之，齐得十中之二焉。百万十分之二，亦二十万也。但文相避耳。
故言东西秦，其势亦敌也。”苏林曰：“十二，得十中之二，二十万人当百万。言齐虽
固，不如秦二万乃当百万。”
<br>
<br>　　后十余日，封韩信为淮阴侯，分其地为二国。高祖曰将军刘贾数有功，以为荆王，
①王淮东。弟交为楚王，王淮西。子肥为齐王，王七十余城，民能齐言者皆属齐。②乃
论功，与诸列侯剖符行封。徙韩王信太原。③
<br>
<br>　　<span style="font-size:10.5pt;color:'004060'">注①索隐乃王吴地，在淮东也。姚察按：虞喜云“总言吴，别言荆者，以山命国也。
今西南有荆山，在阳羡界。贾封吴地而号荆王，指取此义”。太康地理志阳羡县本名荆
溪。
<br>
<br>　　注②集解汉书音义曰：“此言时民流移，故使齐言者还齐也。”正义按：言齐国形
胜次于秦中，故封子肥七十余城，近齐城邑，能齐言者咸割属齐。亲子，故大其都也。
孟说恐非。
<br>
<br>　　注③索隐信初都阳翟也。</span>
<br>
<br>　　七年，匈奴攻韩王信马邑，①信因与谋反太原。白土②曼丘臣p王黄立故赵将赵利
为王以反，高祖自往击之。会天寒，士卒堕指者什二三，遂至平城。③匈奴围我平城，
七日而后罢去。令樊哙止定代地。立兄刘仲为代王。
<br>
<br>　　<span style="font-size:10.5pt;color:'004060'">注①正义搜神记云：“昔秦人筑城于武周塞以备胡，城将成而崩者数矣。有马驰走，
周旋反复，父老异之，因依以筑城，乃不崩，遂名马邑。”括地志云：“朔州城，汉e
门，即马邑县城也。攻韩信于马邑，即此城。”
<br>
<br>　　注②集解徐广曰：“在上郡。”
<br>
<br>　　注③正义括地志云：“朔州定襄县，本汉平城县。县东北三十里有白登山，山上有
台，名曰白登台。汉书匈奴传云*(蹋)**[冒]*顿围高帝于白登七日，即此也。服虔曰
‘白登，台名，去平城七里’。李穆叔赵记云‘平城东七里有土山，高百余尺，方十余
里。’亦谓此也。”</span>
<br>
<br>　　二月，高祖自平城过赵p贿阳，至长安。长乐宫成，丞相已下徙治长安。①
<br>
<br>　　<span style="font-size:10.5pt;color:'004060'">注①索隐按：汉仪注高祖六年，更名咸阳曰长安。三辅旧事扶风渭城，本咸阳地，
高帝为新城，七年属长安也。</span>
<br>
<br>　　八年，高祖东击韩王信余反寇于东垣。①
<br>
<br>　　<span style="font-size:10.5pt;color:'004060'">注①集解地理志：东垣，高帝更名曰真定。</span>
<br>
<br>　　萧丞相营作未央宫，①立东阙p北阙p②前殿p武库p太仓。高祖还，见宫阙壮甚，
怒，谓萧何曰：“天下匈匈苦战数岁，成败未可知，是何治宫室过度也？”萧何曰：
“天下方未定，故可因遂就宫室。且夫天子四海为家，非壮丽无以重威，且无令后世有
以加也。”
<br>
<br>　　高祖乃说。
<br>
<br>　　<span style="font-size:10.5pt;color:'004060'">注①正义括地志云：“未央宫在雍州长安县西北十里长安故城中。”颜师古云：“未央殿虽南向，而当上书奏事谒见之徒皆诣北阙，公车司马亦在北焉。是则以北
阙为正门，而又有东门p东阙，至于西南两面，无门阙矣。萧何初立未央宫，以厌胜之
术理宜然乎？”按：北阙为正者，盖象秦作前殿，渡渭水属之咸阳，以象天极阁道绝汉
抵营室。
<br>
<br>　　注②集解关中记曰：“东有苍龙阙，北有玄武阙，玄武所谓北阙。”索隐东阙名苍
龙，北阙名玄武，无西南二阙者，盖萧何以厌胜之法故不立也。说文云“阙，门观也”。
高三十丈。秦家旧处皆在渭北，而立东阙北阙，盖取其便也。</span>
<br>
<br>　　高祖之东垣，过柏人，①赵相贯高等谋s高祖，高祖心动，因不留。代王刘仲弃国
亡，自归雒阳，废以为合阳侯。②
<br>
<br>　　<span style="font-size:10.5pt;color:'004060'">注①正义括地志云：“柏人故城在邢州柏人县西北十二里。汉柏人属赵国。”
<br>
<br>　　注②正义括地志云：“合阳故城在同州河西县三里。魏文侯十七年，攻秦至郑而还
筑，在合水之阳也。”</span>
<br>
<br>　　九年，赵相贯高等事发觉，夷三族。废赵王敖为宣平侯。是岁，徙贵族楚昭p屈p
景p怀p齐田氏关中。
<br>
<br>　　未央宫成。高祖大朝诸侯k臣，置酒未央前殿。高祖奉玉卮，①起为太上皇寿，曰：“始大人常以臣无赖，②不能治产业，不如仲力。今某之业所就孰与仲多？”
<br>
<br>　　殿上k臣皆呼万岁，大笑为乐。
<br>
<br>　　<span style="font-size:10.5pt;color:'004060'">注①集解应劭曰：“乡饮酒礼器也，受四升。”
<br>
<br>　　注②集解晋灼曰：“许慎曰‘赖，利也’。无利入于家也。或曰江淮之闲谓小儿多
狡猾为‘无赖’。”</span>
<br>
<br>　　十年十月，淮南王黥布p梁王彭越p燕王卢绾p荆王刘贾p楚王刘交p齐王刘肥p
长沙王吴芮皆来朝长乐宫。①春夏无事。
<br>
<br>　　<span style="font-size:10.5pt;color:'004060'">注①正义括地志云：“秦栎阳故宫在雍州栎阳县北三十五里，秦献公所造。三辅黄
图云高祖都长安，未有宫室，居栎阳宫也。”</span>
<br>
<br>　　七月，太上皇崩栎阳宫。楚王p梁王皆来送葬。①赦栎阳囚。更命郦邑曰新丰。②
<br>
<br>　　<span style="font-size:10.5pt;color:'004060'">注①集解汉书云：“葬万年。”
<br>
<br>　　注②正义丽邑，丽音力知反。括地志云：“新丰故城在雍州新丰县西南四里，汉新
丰宫也。太上皇时凄怆不乐，高祖窃因左右问故，答以平生所好皆屠贩少年，酤酒卖饼，
斗鸡蹴g，以此为欢，今皆无此，故不乐。高祖乃作新丰，徙诸故人实之，太上皇乃悦。”
按：前于丽邑筑城寺，徙其民实之，未改其名，太上皇崩后，命曰新丰。</span>
<br>
<br>　　八月，赵相国陈g①反代地。上曰：“g尝为吾使，甚有信。代地吾所急也，故封
g为列侯，②以相国守代，今乃与王黄等劫掠代地！代地吏民非有罪也。
<br>
<br>　　其赦代吏民。”九月，上自东往击之。至邯郸，上喜曰：“g不南据邯郸而阻漳水，
吾知其无能为也。”
<br>
<br>　　闻g将皆故贾人也，上曰：“吾知所以与之。”乃多以金啖g将，g将多降者。
<br>
<br>　　<span style="font-size:10.5pt;color:'004060'">注①集解邓展曰：“东海人名猪曰g。”
<br>
<br>　　注②集解徐广曰：“g攻定臧荼有功，封阳夏侯。”</span>
<br>
<br>　　十一年，高祖在邯郸诛g等未毕，g将侯敞将万余人游行，王黄军曲逆，①张春渡
河②击聊城。③汉使将军郭蒙与齐将击，大破之。太尉周勃④道太原入，⑤定代地。至
马邑，马邑不下，即攻残之。
<br>
<br>　　<span style="font-size:10.5pt;color:'004060'">注①集解文颖曰：“今中山蒲阴是。”
<br>
<br>　　注②正义陈g将也。又刘伯庄云“彼时聊城在黄河之东，王莽时干，今浊河西北也”。
今在博州西北。深丘道里记云“王莽元城人，居近河侧，祖父坟墓为水所冲，引河入深
川，此王莽河因枯也。”
<br>
<br>　　注③集解徐广曰：“在平原。”正义括地志云：“故聊城在博州聊城县西二十里。
春秋时齐之西界。聊，摄也。战国时亦为齐地。秦汉皆为东郡之聊城也。”
<br>
<br>　　注④集解汉书百官表曰：“太尉，秦官。”应劭曰：“自上安下曰尉，武官悉以为
称。”
<br>
<br>　　注⑤集解韦昭曰：“道犹从。”</span>
<br>
<br>　　g将赵利守东垣，高祖攻之，不下。月余，卒骂高祖，高祖怒。城降，令出骂者斩
之，不骂者原之。于是乃分赵山北，立子恒以为代王，都晋阳。①
<br>
<br>　　<span style="font-size:10.5pt;color:'004060'">注①集解如淳曰：“文纪言都中都。又文帝过太原，复晋阳p中都二岁，似迁都于
中都也。”</span>
<br>
<br>　　春，淮阴侯韩信谋反关中，夷三族。
<br>
<br>　　夏，梁王彭越谋反，废迁蜀；复欲反，遂夷三族。立子恢为梁王，子友为淮阳王。
<br>
<br>　　秋七月，淮南王黥布反，东并荆王刘贾地，北渡淮，楚王交走入薛。高祖自往击之。
立子长为淮南王。
<br>
<br>　　十二年，十月，高祖已击布军会I，①布走，令别将追之。
<br>
<br>　　<span style="font-size:10.5pt;color:'004060'">注①集解徐广曰：“在蕲县西。”S案：汉书音义曰“会音侩保，邑名，I音直伪
反”。索隐上音，下音丈伪反，地名也。汉书作“缶”，音作保，非也。</span>
<br>
<br>　　高祖还归，过沛，留。置酒沛宫，①悉召故人父老子弟纵酒，发沛中儿得百二十人，
教之歌。酒酣，②高祖击筑，③自为歌诗曰：“大风起兮云飞扬，威加海内兮归故乡，
安得猛士兮守四方！”令儿皆和习之。高祖乃起舞，慷慨伤怀，泣数行下。谓沛父兄曰：
“游子悲故乡。吾虽都关中，万岁后吾魂魄犹乐思沛。且朕自沛公以诛暴逆，遂有天下，
其以沛④为朕汤沐邑，复其民，世世无有所与。”沛父兄诸母故人日乐饮极O，道旧故
为笑乐。十余日，高祖欲去，沛父兄固请留高祖。高祖曰：“吾人多，父兄不能给。”
乃去。
<br>
<br>　　沛中空县皆之邑西献。⑤高祖复留止，张⑥饮三日。沛父兄皆顿首曰：“沛幸得复，
丰未复，唯陛下哀怜之。”高祖曰：“丰吾所生长，极不忘耳，吾特为其以雍齿故反我
为魏。”沛父兄固请，乃并复丰，比沛。于是拜沛侯刘濞⑦为吴王。
<br>
<br>　　<span style="font-size:10.5pt;color:'004060'">注①正义括地志云：“沛宫故地在徐州沛县东南二十里一步。”
<br>
<br>　　注②集解应劭曰：“不醒不醉曰酣。一曰酣，洽也。”
<br>
<br>　　注③集解韦昭曰：“筑，古乐，有弦，击之不鼓。”正义音竹。应劭云：“状似瑟
而大，头安弦，以竹击之，故名曰筑。”颜师古云：“今筑形似瑟而小，细项。”
<br>
<br>　　注④集解风俗通义曰：“汉书注，沛人语初发声皆言‘其’。其者，楚言也。
<br>
<br>　　高祖始登位，教令言‘其’，后以为常耳。”
<br>
<br>　　注⑤集解如淳曰：“献牛酒。”
<br>
<br>　　注⑥集解张晏曰：“张，帷帐。”正义音张亮反。
<br>
<br>　　注⑦集解服虔曰：“濞音帔。”</span>
<br>
<br>　　汉将别击布军洮水南北，①皆大破之，追得斩布鄱阳。
<br>
<br>　　<span style="font-size:10.5pt;color:'004060'">注①集解徐广曰：“洮音道，在江淮闲。”</span>
<br>
<br>　　樊哙别将兵定代，斩陈g当城。①
<br>
<br>　　<span style="font-size:10.5pt;color:'004060'">注①索隐代之县名也。正义括地志云：“当城在朔州定襄县界。土地十三州记云
‘当城在高柳东八十里，县当常山，故曰当城’。”</span>
<br>
<br>　　十一月，高祖自布军至长安。十二月，高祖曰：“秦始皇帝p楚隐王①陈涉p魏安
厘王p②齐缗王p③赵悼襄王④皆绝无后，予守各十家，秦皇帝二十家，魏公子无忌
五家。”赦代地吏民为陈gp赵利所劫掠者，皆赦之。陈g降将言g反时，燕王卢绾使
人之g所，与阴谋。上使辟阳侯迎绾，⑤绾称病。辟阳侯归，具言绾反有端矣。二月，
使樊哙p周勃将兵击燕王绾，赦燕吏民与反者。立皇子建为燕王。
<br>
<br>　　<span style="font-size:10.5pt;color:'004060'">注①索隐系家作“幽王”，名择，负刍之兄。
<br>
<br>　　注②索隐史阙名。昭王之子，王假之祖也。
<br>
<br>　　注③索隐名地，宣王子，王建祖。
<br>
<br>　　注④索隐名偃，孝成王丹之子，幽王迁之父也。
<br>
<br>　　注⑤正义审食其也。括地志云：“辟阳故城在冀州信都县西三十五里，汉旧县。”</span>
<br>
<br>　　高祖击布时，为流矢所中，行道病。病甚，吕后迎良医，医入见，高祖问医，医曰：
“病可治。”于是高祖?骂之曰：“吾以布衣提三尺剑取天下，此非天命乎？命乃在天，
虽扁鹊何益！”遂不使治病，赐金五十斤罢之。已而吕后问：“陛下百岁后，萧相国即
死，令谁代之？”上曰：“曹参可。”问其次，上曰：“王陵可。然陵少戆，陈平可以
助之。
<br>
<br>　　陈平智有余，然难以独任。周勃重厚少文，然安刘氏者必勃也，可令为太尉。”
<br>
<br>　　吕后复问其次，上曰：“此后亦非而所知也。”
<br>
<br>　　卢绾与数千骑居塞下候伺，幸上病愈自入谢。
<br>
<br>　　四月甲辰，高祖崩长乐宫。①四日不发丧。吕后与审食其谋曰：“诸将与帝为编户
民，今北面为臣，此常怏怏，今乃事少主，非尽族是，天下不安。”人或闻之，语郦将
军。②郦将军往见审食其，曰：“吾闻帝已崩，四日不发丧，欲诛诸将。诚如此，天下
危矣。陈平p灌婴将十万守荥阳，樊哙p周勃将二十万定燕p代，此闻帝崩，诸将皆诛，
必连兵还乡以攻关中。大臣内叛，诸侯外反，亡可翘足而待也。”审食其入言之，乃以
丁未发丧，大赦天下。
<br>
<br>　　<span style="font-size:10.5pt;color:'004060'">注①集解皇甫谧曰：“高祖以秦昭王五十一年生，至汉十二年，年六十二。”
<br>
<br>　　注②集解汉书曰郦商，卢绾闻高祖崩，遂亡入匈奴。</span>
<br>
<br>　　丙寅，葬。①己巳，立太子，②至太上皇庙。③k臣皆曰：“高祖起微细，拨乱世
反之正，平定天下，为汉太祖，功最高。”上尊号为高皇帝。太子袭号为皇帝，孝惠帝
也。令郡国诸侯各立高祖庙，以岁时祠。
<br>
<br>　　<span style="font-size:10.5pt;color:'004060'">注①集解徐广曰五月。
<br>
<br>　　注②正义丙寅葬，后四日至己巳，即立太子为帝。有本脱“己”字者，妄引汉书云
“已下”者，非。
<br>
<br>　　注③正义三辅黄图云：“太上皇庙在长安城香室南，冯翊府北。”括地志云：“汉太上皇庙在雍州长安县西北长安故城中酒池之北，高帝庙北。高帝庙亦在故城中也。”</span>
<br>
<br>　　及孝惠五年，思高祖之悲乐沛，以沛宫为高祖原庙。①高祖所教歌儿百二十人，皆
令为吹乐，后有缺，辄补之。
<br>
<br>　　<span style="font-size:10.5pt;color:'004060'">注①集解徐广曰：“光武纪云‘上幸丰，祠高祖于原庙’。”S案：谓“原”者，
再也。先既已立庙，今又再立，故谓之原庙。</span>
<br>
<br>　　高帝八男：长庶齐悼惠王肥；次孝惠，吕后子；次戚夫人子赵隐王如意；次代王恒，
已立为孝文帝，薄太后子；次梁王恢，吕太后时徙为赵共王；次淮阳王友，吕太后时徙
为赵幽王；次淮南厉王长；次燕王建。
<br>
<br>　　太史公曰：夏之政忠。忠之敝，小人以野，①故殷人承之以敬。敬之敝，小人以鬼，
②故周人承之以文。文之敝，小人以w，③故救w莫若以忠。④三王之道若循环，终而
复始。周秦之闲，可谓文敝矣。秦政不改，反酷刑法，岂不缪乎？故汉兴，承敝易变，
使人不倦，得天统矣。朝以十月。车服黄屋左纛。葬长陵。⑤
<br>
<br>　　<span style="font-size:10.5pt;color:'004060'">注①集解郑玄曰：“忠，质厚也。野，少礼节也。”
<br>
<br>　　注②集解郑玄曰：“多威仪，如事鬼神。”
<br>
<br>　　注③集解徐广曰：“一作‘薄’。”S案：史记音隐曰“w音西志反”。郑玄曰
“文，尊卑之差也。薄，苟习文法，无悃诚也”。索隐郑音先代反，邹本作“薄”，音
扶各反，本一作“w”，而徐广云一作“薄”，是本互不同也。然此语本出子思子，见
今礼表记，作“薄”，故郑玄注云“文，尊卑之差也。薄，苟习文法，不悃诚也”。裴
又引音隐云“w音先志反”，w塞声相近故也。盖w犹薄之义也。
<br>
<br>　　注④集解郑玄曰：“复反始。”
<br>
<br>　　注⑤集解皇甫谧曰：“长陵山东西广百二十步，高十三丈，在渭水北，去长安城三
十五里。”正义括地志云：“长陵在雍州咸阳县东三十里。”</span>
<br>
<br>　　【索隐述赞】高祖初起，始自徒中。言从泗上，即号沛公。啸命豪杰，奋发材雄。
彤云郁砀，素灵告丰。龙变星聚，蛇分径空。项氏主命，负约弃功。王我巴蜀，实愤于
衷。三秦既北，五兵遂东。泛水即位，咸阳筑宫。威加四海，还歌大风。

</span></td>
  </tr>
<tr><td align=center><a href="index.htm"><span style="font-size:12pt; color: #2895C3; letter-spacing: 1px; line-height: 25px;">返&nbsp;&nbsp;回</span></a>&nbsp;&nbsp;&nbsp;&nbsp;<a href="009.htm"><span style="font-size:12pt; color: #2895C3; letter-spacing: 1px; line-height: 25px;">下一页</span></a></td></tr>
</table>
</center></div>
<div align="center"><center>
<table border=0 width=100% cellspacing=0 cellpadding=0>

<tr>
 <td  align='center'style="font-size: 11.5pt"><hr width="85%" size="1" 
 color="#CBE2EC"><a href="http://www.my285.com/">梦远书城(<font face="华文新魏">my285.com</font>)</a></td></tr></table>
</center></div>
<div align="center">
<script src="http://www.my285.com/41tf/gdx.js"></script>
<script src="http://www.my285.com/41tf/wd.js"></script></div>


<center><script src="../../41tf/WB.js"></script></center>
<script src="../../41tf/wdp.js"></script>
<script src="../../41tf/wdt.js"></script>
<div style='display:"none"'><script src="../../41tf/tj.js"></script></div>

</body>

<!-- Mirrored from www.my285.com/shishu/shiji/008b.htm by HTTrack Website Copier/3.x [XR&CO'2007], Thu, 21 Mar 2013 05:04:15 GMT -->
</html>
