<html>

<!-- Mirrored from www.my285.com/shishu/shiji/089.htm by HTTrack Website Copier/3.x [XR&CO'2007], Thu, 21 Mar 2013 04:00:10 GMT -->
<head>
<meta http-equiv="Content-Type" content="text/html; charset=gb2312">
<title>梦远书城_史记(集注本) </title>
<link rel="stylesheet" href="images/wyt.css">

</head>
<center><script src="http://www.my285.com/41tf/DH1.js"></script></center>
<table border="0" width="100%" cellspacing="0" cellpadding="0" background="../../41tf/bj1.gif">
<tr><td align="center">
<script src="../../41tf/DH0.js"></script></td></tr></table>
<center><script src="../../41tf/DH.js"></script></center>
<div align="center">
<script src="http://www.my285.com/41tf/dd.js"></script>
<script src="http://www.my285.com/41tf/gds.js"></script></div><body bgcolor="#f7f7e7" topmargin="2" leftmargin="0" rightmargin="0" 
bottommargin="0">

<div align="center"><img src="images/logo.gif" width="165" height="41"></div>
<div align="center"><hr color="#CBE2EC" width=85%></div>
<div align=center><table width=85%>
   <tr><td align=right style="font-size:12pt; color: #2895C3; letter-spacing: 1px; line-height: 25px;">卷八十九&nbsp;&nbsp;张耳陈余列传　第二十九
</span></td></tr></table></div><p>
<div align="center"><center>
<table border="0" width="85%">
  <tr>
    <td style="font-size:12pt; line-height: 150%;"><br>
<br>　　张耳者，大梁人也。①其少时，及魏公子毋忌为客。张耳尝亡命②游外黄。③外黄富人女甚美，嫁庸奴，亡其夫，④去抵父客。⑤父客素知张耳，乃谓女曰：“必欲求贤夫，从张耳。”女听，乃卒为请决，嫁之张耳。⑥张耳是时脱身游，女家厚
奉给张耳，张耳以故致千里客。乃宦魏为外黄令。名由此益贤。陈余者，亦大梁人也，
好儒术，数游赵苦陉。⑦富人公乘氏以其女妻之，亦知陈余非庸人也。余年少，父事张
耳，两人相与为刎颈交。⑧
<br>
<br>　　<span style="font-size:10.5pt;color:'004060'">注①索隐臣瓒云：“今陈留大梁城是也。”
<br>
<br>　　注②索隐晋灼曰：“命者，名也。谓脱名籍而逃。”崔浩曰：“亡，无也。命，名
也。逃匿则削除名籍，故以逃为亡命。”
<br>
<br>　　注③索隐地理志属陈留。
<br>
<br>　　注④集解徐广曰：“一云‘其夫亡’也。”
<br>
<br>　　注⑤集解如淳曰：“父时故宾客。”索隐如淳曰：“抵，归也，音丁礼反。”
<br>
<br>　　注⑥索隐谓女请父客为决绝其夫，而嫁之张耳。
<br>
<br>　　注⑦集解张晏曰：“苦陉，汉章帝改曰汉昌。”索隐地理志属中山。张晏曰：“章帝丑其名，改曰汉昌。”正义音邢。邢州唐昌县。
<br>
<br>　　注⑧索隐崔浩云：“言要齐生死，断颈无悔。”</span>
<br>
<br>　　秦之灭大梁也，张耳家外黄。高祖为布衣时，尝数从张耳游，客数月。秦灭魏数岁，
已闻此两人魏之名士也，购求有得张耳千金，陈余五百金。张耳、陈余乃变名姓，俱之
陈，为里监门①以自食。两人相对。里吏尝有过笞陈余，陈余欲起，张耳蹑之，②使受
笞。吏去，张耳乃引陈余之桑下而数之曰：“始吾与公言何如？今见小辱而欲死一吏乎？”
陈余然之。秦诏书购求两人，两人亦反用门者以令里中。③
<br>
<br>　　<span style="font-size:10.5pt;color:'004060'">注①集解张晏曰：“监门，里正]也。”
<br>
<br>　　注②集解徐广曰：“一作‘摄’。”
<br>
<br>　　注③索隐案：门者即余、耳也。自以其名而号令里中，诈更别求也。</span>
<br>
<br>　　陈涉起蕲，至入陈，兵数万。张耳、陈余上谒陈涉。涉及左右生平数闻张耳、陈余
贤，未尝见，见即大喜。
<br>
<br>　　陈中豪杰父老乃说陈涉曰：“将军身被坚执锐，率士卒以诛暴秦，复立楚社稷，存
亡继绝，功德宜为王。且夫监临天下诸将，不为王不可，愿将军立为楚王也。”
<br>
<br>　　陈涉问此两人，两人对曰：“夫秦为无道，破人国家，灭人社稷，绝人后世，罢百
姓之力，尽百姓之财。将军_目张胆，出万死不顾一生之计，为天下除残也。
<br>
<br>　　今始至陈而王之，示天下私。愿将军毋王，急引兵而西，遣人立六国后，自为树党，
为秦益敌也。敌多则力分，与则兵强。如此野无交兵，县无守城，诛暴秦，据咸阳以
令诸侯。诸侯亡而得立，以德服之，如此则帝业成矣。今独王陈，恐天下解也。”①陈
涉不听，遂立为王。
<br>
<br>　　<span style="font-size:10.5pt;color:'004060'">注①正义解，纪卖反。言天下诸侯见陈胜称王王陈，皆解堕不相从也。</span>
<br>
<br>　　陈余乃复说陈王曰：“大王举梁、楚而西，务在入关，未及收河北也。臣尝游赵，
知其豪桀及地形，愿请奇兵北略赵地。”于是陈王以故所善陈人武臣为将军，邵骚为护
军，以张耳、陈余为左右校尉，予卒三千人，北略赵地。
<br>
<br>　　武臣等从白马渡河，①至诸县，说其豪桀曰：②“秦为乱政虐刑以残贼天下，数十
年矣。北有长城之役，南有五岭之戍，③外内骚动，百姓罢敝，头会箕敛，④以供军费，
财匮力尽，民不聊生。重之以苛法峻刑，使天下父子不相安。陈王奋臂为天下倡始，王
楚之地，方二千里，莫不响应，家自为怒，人自为斗，各报其怨而攻其雠，县杀其令丞，
郡杀其守尉。
<br>
<br>　　今已张大楚，王陈，使吴广、周文将卒百万西击秦。于此时而不成封侯之业者，非
人豪也。诸君试相与计之！夫天下同心而苦秦久矣。因天下之力而攻无道之君，报父兄
之怨而成割地有土之业，此士之一时也。”豪桀皆然其言。乃行收兵，得数万人，号武
臣为武信君。下赵十城，余皆城守，莫肯下。
<br>
<br>　　<span style="font-size:10.5pt;color:'004060'">注①索隐案：郦食其云“白马之津”，白马是津渡，其地与黎阳对岸。
<br>
<br>　　注②集解邓展曰：“至河北县说之。”
<br>
<br>　　注③集解汉书音义曰：“岭有五，因以为名，在交址界中也。”索隐裴氏广州记云
大庾、始安、临贺、桂阳、揭阳，斯五岭。
<br>
<br>　　注④集解汉书音义曰：“家家人头数出谷，以箕敛之。”</span>
<br>
<br>　　乃引兵东北击范阳。范阳人蒯通说范阳令曰：①“窃闻公之将死，故吊。虽然，贺
公得通而生。”范阳令曰：“何以吊之？”对曰：“秦法重，足下为范阳令十年矣，杀
人之父，孤人之子，断人之足，黥人之首，不可胜数。然而慈父孝子莫敢刃②公之腹
中者，畏秦法耳。今天下大乱，秦法不施，然则慈父孝子且刃公之腹中以成其名，此
臣之所以吊公也。今诸侯畔秦矣，武信君兵且至，而君坚守范阳，少年皆争杀君，下武
信君。君急遣臣见武信君，可转祸为福，在今矣。”
<br>
<br>　　<span style="font-size:10.5pt;color:'004060'">注①集解汉书曰“范阳令徐公”。
<br>
<br>　　注②集解徐广曰：“音u。”李奇曰：“东方人以物插地皆为。”</span>
<br>
<br>　　范阳令乃使蒯通见武信君曰：“足下必将战胜然后略地，攻得然后下城，臣窃以为
过矣。诚听臣之计，可不攻而降城，不战而略地，传檄而千里定，可乎？”
<br>
<br>　　武信君曰：“何谓也？”蒯通曰：“今范阳令宜整顿其士卒以守战者也，怯而畏死，
贪而重富贵，故欲先天下降，畏君以为秦所置吏，诛杀如前十城也。然今范阳少年亦方
杀其令，自以城距君。君何不赍臣侯印，拜范阳令，范阳令则以城下君，少年亦不敢杀
其令。令范阳令乘朱轮华毂，使驱驰燕、赵郊。燕、赵郊见之，皆曰此范阳令，先下者
也，即喜矣，燕、赵城可毋战而降也。此臣之所谓传檄而千里定者也。”武信君从其计，
因使蒯通赐范阳令侯印。赵地闻之，不战以城下者三十余城。
<br>
<br>　　至邯郸，张耳、陈余闻周章军入关，至戏却；①又闻诸将为陈王徇地，多以谗毁得
罪诛，怨陈王不用其k不以为将而以为校尉。乃说武臣曰：“陈王起蕲，至陈而王，非
必立六国后。将军今以三千人下赵数十城，独介居河北，②不王无以填之。且陈王听谗，
还报，恐不脱于祸。又不如立其兄弟；不，即立赵后。将军毋失时，时闲不容息。”③
武臣乃听之，遂立为赵王。以陈余为大将军，张耳为右丞相，邵骚为左丞相。
<br>
<br>　　<span style="font-size:10.5pt;color:'004060'">注①集解苏林曰：“戏，地名。却，兵退也。”正义戏音羲。出骊山。
<br>
<br>　　注②集解晋灼曰：“介音戛。”瓒曰：“方言云介，特也。”
<br>
<br>　　注③索隐以言举事不可失时，时几之迅速，其闲不容一喘息顷也。</span>
<br>
<br>　　使人报陈王，陈王大怒，欲尽族武臣等家，而发兵击赵。陈王相国房君谏曰：“秦
未亡而诛武臣等家，此又生一秦也。不如因而贺之，使急引兵西击秦。”陈王然之，从
其计，徙系武臣等家宫中，封张耳子敖为成都君。
<br>
<br>　　陈王使使者贺赵，令趣发兵西入关。张耳、陈余说武臣曰：“王王赵，非楚意，特
以计贺王。楚已灭秦，必加兵于赵。愿王毋西兵，北徇燕、代，南收河内以自广。赵南
据大河，北有燕、代，楚虽胜秦，必不敢制赵。”赵王以为然，因不西兵，而使韩广略
燕，李良略常山，张d略上党。
<br>
<br>　　韩广至燕，燕人因立广为燕王。①赵王乃与张耳、陈余北略地燕界。赵王闲出，为
燕军所得。燕将囚之，欲与分赵地半，乃归王。使者往，燕辄杀之以求地。张耳、陈余
患之。有厮养卒谢其舍中曰：②“吾为公说燕，与赵王载归。”
<br>
<br>　　舍中皆笑曰：“使者往十余辈，辄死，若何以能得王？”乃走燕壁。燕将见之，问
燕将曰：“知臣何欲？”燕将曰：“若欲得赵王耳。”曰：“君知张耳、陈余何如人也？”燕将曰：“贤人也。”曰：“知其志何欲？”曰：“欲得其王耳。”赵养卒乃笑曰：“君未知此两人所欲
也。夫武臣、张耳、陈余杖马棰③下赵数十城，此亦各欲南面而王，岂欲为卿相终己邪？
夫臣与主岂可同日而道哉，顾其势初定，未敢参分而王，且以少长先立武臣为王，以持
赵心。今赵地已服，此两人亦欲分赵而王，时未可耳。
<br>
<br>　　今君乃囚赵王。此两人名为求赵王，实欲燕杀之，此两人分赵自立。夫以一赵尚易
燕，况以两贤王左提右挈，而责杀王之罪，④灭燕易矣。”燕将以为然，乃归赵王，养
卒为御而归。
<br>
<br>　　<span style="font-size:10.5pt;color:'004060'">注①集解徐广曰：“九月也。”
<br>
<br>　　注②集解如淳曰：“，贱者也。公羊传曰‘役扈养’。”韦昭曰：“析薪为，
炊烹为养。”晋灼曰：“以辞相告曰谢也。”索隐谓其同舍中之人也。汉书作“舍人”。
<br>
<br>　　注③集解张晏曰：“言其不用兵革，驱策而已也。”索隐杖音丈。棰音之委反。
<br>
<br>　　注④集解徐广曰：“平原君传曰‘事成执右券以责’也，券契义同耳。”</span>
<br>
<br>　　李良已定常山，还报，赵王复使良略太原。至石邑，①秦兵塞井陉，未能前。秦将诈称二世使人遗李良书，不封，②曰：“良尝事我得显幸。良诚能反赵为秦，赦良罪，贵良。”
<br>
<br>　　良得书，疑不信。乃还之邯郸，益请兵。未至，道逢赵王姊出饮，从百余骑。
<br>
<br>　　李良望见，以为王，伏谒道旁。王姊醉，不知其将，使骑谢李良。李良素贵，起，
X其从官。从官有一人曰：“天下畔秦，能者先立。且赵王素出将军下，今女儿乃不为
将军下车，请追杀之。”李良已得秦书，固欲反赵，未决，因此怒，遣人追杀王姊道中，
乃遂将其兵袭邯郸。邯郸不知，竟杀武臣、邵骚。赵人多为张耳、陈余耳目者，以故得
脱出。收其兵，得数万人。客有说张耳曰：“两君羁旅，而欲附赵，难；③独立赵后，
④扶以义，可就功。”乃求得赵歇，⑤立为赵王，居信都。⑥李良进兵击陈余，陈余败
李良，李良走归章邯。
<br>
<br>　　<span style="font-size:10.5pt;color:'004060'">注①索隐地理志属常山。
<br>
<br>　　注②集解张晏曰：“欲其漏泄，君臣相疑。”
<br>
<br>　　注③索隐案：羁旅势弱，难以立功也。
<br>
<br>　　注④索隐谓独有立六国赵王之后。
<br>
<br>　　注⑤集解徐广曰：“正月也。音乌辖反。”S案：张晏曰“赵之苗裔”。
<br>
<br>　　注⑥集解徐广曰：“后项羽改曰襄国。”</span>
<br>
<br>　　章邯引兵至邯郸，皆徙其民河内，夷其城郭。张耳与赵王歇走入钜鹿城，王离围之。
<br>
<br>　　陈余北收常山兵，得数万人，军钜鹿北。章邯军钜鹿南棘原，筑甬道属河，饷王离。
王离兵食多，急攻钜鹿。钜鹿城中食尽兵少，张耳数使人召前陈余，陈余自度兵少，不
敌秦，不敢前。数月，张耳大怒，怨陈余，使张d、陈泽①往让陈余曰：“始吾与公为
刎颈交，今王与耳旦暮且死，而公拥兵数万，不肯相救，安在其相为死！苟必信，胡不
赴秦军俱死？且有十一二相全。”陈余曰：“吾度前终不能救赵，徒尽亡军。且余所以
不俱死，欲为赵王、张君报秦。今必俱死，如以肉委饿虎，何益？”张d、陈泽曰：
“事已急，要以俱死立信，安知后虑！”陈余曰：“吾死顾以为无益。必如公言。”乃
使五千人令张d、陈泽先尝秦军，③至皆没。
<br>
<br>　　<span style="font-size:10.5pt;color:'004060'">注①正义音释。
<br>
<br>　　注②正义十中冀一两胜秦。
<br>
<br>　　注③索隐崔浩云：“尝犹试。”</span>
<br>
<br>　　当是时，燕、齐、楚闻赵急，皆来救。张敖亦北收代兵，得万余人，来，皆壁余旁，
未敢击秦。项羽兵数绝章邯甬道，王离军乏食，项羽悉引兵渡河，遂破章邯。①章邯引
兵解，诸侯军乃敢击围钜鹿秦军，遂虏王离。涉闲自杀。卒存钜鹿者，楚力也。
<br>
<br>　　<span style="font-size:10.5pt;color:'004060'">注①集解徐广曰：“三年十二月也。”</span>
<br>
<br>　　于是赵王歇、张耳乃得出钜鹿，谢诸侯。张耳与陈余相见，责让陈余以不肯救赵，
及问张d、陈泽所在。陈余怒曰：“张d、陈泽以必死责臣，臣使将五千人先尝秦军，
皆没不出。”张耳不信，以为杀之，数问陈余。陈余怒曰：“不意君之望臣深也！①岂
以臣为重去将哉？”②乃脱解印绶，推予张耳。张耳亦愕不受。陈余起如厕。客有说张
耳曰：“臣闻‘天与不取，反受其咎’。③今陈将军与君印，君不受，反天不祥。急取
之！”张耳乃佩其印，收其麾下。而陈余还，亦望张耳不让，④遂趋出。张耳遂收其兵。
陈余独与麾下所善数百人之河上泽中渔猎。由此陈余、张耳遂有却。
<br>
<br>　　<span style="font-size:10.5pt;color:'004060'">注①索隐望，怨责也。
<br>
<br>　　注②索隐案：重训难也。或云重，惜也。
<br>
<br>　　注③索隐此辞出国语。
<br>
<br>　　注④正义言陈余如厕还，亦怨望张耳不让其印。</span>
<br>
<br>　　赵王歇复居信都。张耳从项羽诸侯入关。汉元年二月，项羽立诸侯王，张耳雅游，
①人多为之言，项羽亦素数闻张耳贤，乃分赵立张耳为常山王，治信都。信都更名襄国。
<br>
<br>　　<span style="font-size:10.5pt;color:'004060'">注①集解韦昭曰：“雅，素也。”索隐郑氏云“雅，故也”。韦昭云“雅，素也”。
然素亦故也。故游，言惯游从，故多为人所称誉。</span>
<br>
<br>　　陈余客多说项羽曰：“陈余、张耳一体有功于赵。”项羽以陈余不从入关，闻其在
南皮，①即以南皮旁三县以封之，而徙赵王歇王代。②
<br>
<br>　　<span style="font-size:10.5pt;color:'004060'">注①索隐地理志属勃海。正义故城在沧州南皮县北四里也。
<br>
<br>　　注②集解徐广曰：“都代县。”</span>
<br>
<br>　　张耳之国，陈余愈益怒，曰：“张耳与余功等也，今张耳王，余独侯，此项羽不平。”
及齐王田荣畔楚，陈余乃使夏说说①田荣曰：“项羽为天下宰不平，尽王诸将善地，徙
故王王恶地，今赵王乃居代！愿王假臣兵，请以南皮为I蔽。”
<br>
<br>　　田荣欲树党于赵以反楚，乃遣兵从陈余。陈余因悉三县兵袭常山王张耳。张耳败走，
念诸侯无可归者，曰：“汉王与我有旧故，②而项羽又强，立我，我欲之楚。”③甘公
曰：④“汉王之入关，五星聚东井。东井者，秦分也。先至必霸。楚虽强，后必属汉。”
故耳走汉。⑤汉王亦还定三秦，方围章邯废丘。张耳谒汉王，汉王厚遇之。
<br>
<br>　　<span style="font-size:10.5pt;color:'004060'">注①正义上“说”音悦，下式锐反。
<br>
<br>　　注②集解张晏曰：“汉王为布衣时，尝从张耳游。”
<br>
<br>　　注③集解张晏曰：“羽既强盛，又为所立，是以狐疑莫知所往也。”
<br>
<br>　　注④集解文颖曰：“善说星者甘氏也。”索隐天官书云齐甘公，艺文志云楚有甘公，
齐楚不同。刘歆七略云“字逢，甘德”。志林云“甘公一名德”。
<br>
<br>　　注⑤集解徐广曰：“二年十月也。”</span>
<br>
<br>　　陈余已败张耳，皆复收赵地，迎赵王于代，复为赵王。赵王德陈余，立以为代王。
陈余为赵王弱，国初定，不之国，留傅赵王，而使夏说以相国守代。
<br>
<br>　　汉二年，东击楚，使使告赵，欲与俱。陈余曰：“汉杀张耳乃从。”于是汉王求人
类张耳者斩之，持其头遗陈余。陈余乃遣兵助汉。汉之败于彭城西，陈余亦复觉张耳不
死，即背汉。
<br>
<br>　　汉三年，韩信已定魏地，遣张耳与韩信击破赵井陉，①斩陈余水上，②追杀赵王
歇襄国。汉立张耳为赵王。③汉五年，张耳薨，谥为景王。子敖嗣立为赵王。高祖长女
鲁元公主为赵王敖后。
<br>
<br>　　<span style="font-size:10.5pt;color:'004060'">注①集解徐广曰：“三年十月。”
<br>
<br>　　注②集解徐广曰：“在常山。音迟，一音丁礼反。”索隐徐广音迟，苏林音只。晋灼音丁礼反，今俗呼此水则然。案：地理志音脂，则苏音为得。郭景纯注山海经云“水出常山中丘县”。正义在赵州赞皇县界。
<br>
<br>　　注③集解徐广曰：“四年十一月。”S案：汉书“四年夏”。</span>
<br>
<br>　　汉七年，高祖从平城过赵，赵王朝夕袒鞴蔽，①自上食，礼甚卑，有子礼。高祖箕踞②詈，甚慢易之。赵相贯高p赵午等年六十余，③故张耳客也。生平为气，乃怒曰：“吾王孱王也！”④说王曰：“夫天下豪桀并起，能者先立。
今王事高祖甚恭，而高祖无礼，请为王杀之！”张敖啮其指⑤出血，曰：“君何言之误！且先人亡国，赖高祖得复国，德流子孙，秋豪皆高祖力也。愿君无复出口。”贯高p赵午等十余人皆相谓曰：“乃吾等非也。吾王长者，不倍德。且吾等
义不辱，今怨高祖辱我王，故欲杀之，何乃污王⑥为乎？令事成归王，事败独身坐耳。”
<br>
<br>　　<span style="font-size:10.5pt;color:'004060'">注①集解徐广曰：“鞴者，臂捍也。”
<br>
<br>　　注②索隐崔浩云：“屈膝坐，其形如箕。”
<br>
<br>　　注③集解徐广曰：“田叔传云‘赵相赵午等数十人皆怒’，然则或宜言六十余人。”
<br>
<br>　　注④集解孟康曰：“音如‘潺’之‘潺’。冀州人谓懦弱为孱。”韦昭曰：“仁
谨貌。”索隐案：服虔音I闲反，弱小貌也。小颜音仕连反。
<br>
<br>　　注⑤索隐案：小颜曰“啮指以表至诚，为其约誓”。
<br>
<br>　　注⑥索隐萧该音一故反。说文云：“污，秽也。”</span>
<br>
<br>　　汉八年，上从东垣还，过赵，贯高等乃壁人柏人，①要之置厕。②上过欲宿，心动，
问曰：“县名为何？”曰：“柏人。”“柏人者，迫于人也！”不宿而去。
<br>
<br>　　<span style="font-size:10.5pt;color:'004060'">注①索隐谓于柏人县馆舍壁中着人，欲为变也。正义柏人故城在邢州柏人县西北十
二里，即高祖宿处也。
<br>
<br>　　注②集解韦昭曰：“为供置也。”索隐文颖云：“置人厕壁中，以伺高祖也。”</span>
<br>
<br>　　张晏云：“凿壁空之，令人止中也。”今按：云“置厕”者，置人于复壁中，谓之
置厕，厕者隐侧之处，因以为言也。亦音侧。
<br>
<br>　　汉九年，贯高怨家知其谋，乃上变告之。于是上皆并逮捕赵王p贯高等。十余人皆
争自刭，贯高独怒骂曰：“谁令公为之？今王实无谋，而并捕王；公等皆死，谁白王不
反者！”乃Y车胶致，①与王诣长安。治张敖之罪。上乃诏赵k臣宾客有敢从王皆族。
贯高与客孟舒等十余人，皆自髡钳，为王家奴，从来。贯高至，对狱，曰：“独吾属为
之，王实不知。”吏治榜笞数千，刺，②身无可击者，终不复言。吕后数言张王以鲁
元公主故，不宜有此。上怒曰：“使张敖据天下，岂少而女乎！”不听。廷尉以贯高事
辞闻，上曰：“壮士！谁知者，以私问之。”③中大夫泄公曰：“臣之邑子，素知之。
此固赵国立名义不侵为然诺者也。”上使泄公持节问之舆前。⑤仰视曰：“泄公邪？”
泄公劳苦如生平O，与语，问张王果有计谋不。高曰：“人情宁不各爱其父母妻子乎？
今吾三族皆以论死，岂以王易吾亲哉！顾为王实不反，独吾等为之。”具道本指所以为
者王不知状。于是泄公入，具以报，上乃赦赵王。
<br>
<br>　　<span style="font-size:10.5pt;color:'004060'">注①正义谓其车上着板，四周如槛形，胶密不得开，送致京师也。
<br>
<br>　　注②集解徐广曰：“丁劣反。”索隐徐广音丁劣反。案：掇亦刺也，汉书作“刺 k”，
张晏云“ k，灼也”。说文云“烧也”。应劭云“以铁刺之”。
<br>
<br>　　注③集解瓒曰：“以私情相问。”
<br>
<br>　　注④正义泄，姓也。史有泄私。
<br>
<br>　　注⑤集解徐广曰：“音鞭。”S案：韦昭曰“舆如今舆a，人舆以行”。索隐服
虔云：“音编，编竹木如今峻，可以粪除也。”何休注公羊：“笋音峻。笋者，竹，
一名编，齐p鲁已北名为笋。”郭璞三仓注云：“舆，土器。”</span>
<br>
<br>　　上贤贯高为人能立然诺，使泄公具告之，曰：“张王已出。”因赦贯高。贯高喜曰：
“吾王审出乎？”泄公曰：“然。”泄公曰：“上多足下，故赦足下。”贯高曰：“所
以不死一身无余者，白张王不反也。今王已出，吾责已塞，死不恨矣。且人臣有篡杀之名，何面目复事上哉！纵上不杀我，我不愧于心乎？”乃仰绝肮，遂死。①当此之时，名闻天下。
<br>
<br>　　<span style="font-size:10.5pt;color:'004060'">注①集解韦昭曰：“肮，咽也。”索隐苏林云：“肮，颈大脉也，俗所谓胡脉，下
郎反。”萧该或音下浪反。</span>
<br>
<br>　　张敖已出，以尚鲁元公主故，封为宣平侯。①于是上贤张王诸客，以钳奴从张王入
关，无不为诸侯相p郡守者。及孝惠p高后p文帝p孝景时，张王客子孙皆得为二千石。
<br>
<br>　　<span style="font-size:10.5pt;color:'004060'">注①索隐韦昭曰：“尚，奉也。不敢言取。”崔浩云：“奉事公主。”小颜云：“尚，配也。易曰‘得尚于中行’，王弼亦以尚为配。恐非其义也。</span>
<br>
<br>　　张敖，高后六年薨。①子偃为鲁元王。以母吕后女故，吕后封为鲁元王。②元王弱，
兄弟少，乃封张敖他姬子二人：寿为乐昌侯，③侈为信都侯。高后崩，诸吕无道，大臣
诛之，而废鲁元王及乐昌侯p信诸侯。孝文帝即位，复封故鲁元王偃为南宫侯，续张氏。④
<br>
<br>　　<span style="font-size:10.5pt;color:'004060'">注①集解关中记曰：“张敖在安陵东。”正义鲁元公主墓在咸阳县西北二十五里，
次东有张敖，与公主同域。又张耳墓在咸阳县东三十三里。
<br>
<br>　　注②索隐案：谓偃以其母号而封也。
<br>
<br>　　注③集解徐广曰：“汉纪张T传曰张敖之子寿封乐昌侯，食细阳之池阳乡也。”
<br>
<br>　　注④集解张敖谥武侯。张偃之孙有罪绝。信都侯名侈，乐昌侯名寿。</span>
<br>
<br>　　太史公曰：张耳p陈余，世传所称贤者；其宾客厮役，莫非天下俊桀，所居国无不
取卿相者。然张耳p陈余始居约时，①相然信以死，岂顾问哉。②及据国争权，卒相灭
亡，何乡者相慕用之诚，后相倍之戾也！岂非以势利交哉？③名誉虽高，宾客虽盛，所
由殆与大伯p延陵季子异矣。
<br>
<br>　　<span style="font-size:10.5pt;color:'004060'">注①集解汉书音义曰：“在贫贱时也。”
<br>
<br>　　注②索隐按：葛洪要用字苑云“然犹尔也”。谓相和同诺者何也。谓然诺相信，虽
死不顾也。
<br>
<br>　　注③索隐有本作“私利交”，汉书作“势利”，故廉颇传云“天下以市道交，君有
势则从君，无势则去，此固其理”是也。</span>
<br>
<br>　　【索隐述赞】张耳p陈余，天下豪俊。忘年羁旅，刎颈相信。耳围钜鹿，余兵不进。
张既望深，陈乃去印。势利倾夺，隙末成衅。

</span></td>
  </tr>
<tr><td align=center><a href="index.htm"><span style="font-size:12pt; color: #2895C3; letter-spacing: 1px; line-height: 25px;">返&nbsp;&nbsp;回</span></a>&nbsp;&nbsp;&nbsp;&nbsp;<a href="090.htm"><span style="font-size:12pt; color: #2895C3; letter-spacing: 1px; line-height: 25px;">下一页</span></a></td></tr>
</table>
</center></div>
<div align="center"><center>
<table border=0 width=100% cellspacing=0 cellpadding=0>

<tr>
 <td  align='center'style="font-size: 11.5pt"><hr width="85%" size="1" 
 color="#CBE2EC"><a href="http://www.my285.com/">梦远书城(<font face="华文新魏">my285.com</font>)</a></td></tr></table>
</center></div>
<div align="center">
<script src="http://www.my285.com/41tf/gdx.js"></script>
<script src="http://www.my285.com/41tf/wd.js"></script></div>


<center><script src="../../41tf/WB.js"></script></center>
<script src="../../41tf/wdp.js"></script>
<script src="../../41tf/wdt.js"></script>
<div style='display:"none"'><script src="../../41tf/tj.js"></script></div>

</body>

<!-- Mirrored from www.my285.com/shishu/shiji/089.htm by HTTrack Website Copier/3.x [XR&CO'2007], Thu, 21 Mar 2013 04:00:10 GMT -->
</html>
