<html>

<!-- Mirrored from www.my285.com/shishu/shiji/123.htm by HTTrack Website Copier/3.x [XR&CO'2007], Thu, 21 Mar 2013 04:01:03 GMT -->
<head>
<meta http-equiv="Content-Type" content="text/html; charset=gb2312">
<title>梦远书城_史记(集注本) </title>
<link rel="stylesheet" href="images/wyt.css">

</head>
<center><script src="http://www.my285.com/41tf/DH1.js"></script></center>
<table border="0" width="100%" cellspacing="0" cellpadding="0" background="../../41tf/bj1.gif">
<tr><td align="center">
<script src="../../41tf/DH0.js"></script></td></tr></table>
<center><script src="../../41tf/DH.js"></script></center>
<div align="center">
<script src="http://www.my285.com/41tf/dd.js"></script>
<script src="http://www.my285.com/41tf/gds.js"></script></div><body bgcolor="#f7f7e7" topmargin="2" leftmargin="0" rightmargin="0" 
bottommargin="0">

<div align="center"><img src="images/logo.gif" width="165" height="41"></div>
<div align="center"><hr color="#CBE2EC" width=85%></div>
<div align=center><table width=85%>
   <tr><td align=right style="font-size:12pt; color: #2895C3; letter-spacing: 1px; line-height: 25px;">卷一百二十三&nbsp;&nbsp;大宛列传　第六十三
 
</span></td></tr></table></div><p>
<div align="center"><center>
<table border="0" width="85%">
  <tr>
    <td style="font-size:12pt; line-height: 150%;"><br>
<br>　　大宛①之迹，②见自张骞。张骞，汉中人。③建元中为郎。是时天子问匈奴降者，
皆言匈奴破月氏王，④以其头为饮器，⑤月氏遁逃而常怨仇匈奴，无与共击之。汉方欲
事灭胡，闻此言，因欲通使。道必更匈奴中，⑥乃募能使者。骞以郎应募，使月氏，与
堂邑氏*(故)*胡奴甘父⑦俱出陇西。经匈奴，⑧匈奴得之，传诣单于。单于留之，曰：
“月氏在吾北，汉何以得往使？
<br>
<br>　　吾欲使越，汉肯听我乎？”留骞十余岁，与妻，有子，然骞持汉节不失。
<br>
<br>　　<span style="font-size:10.5pt;color:'004060'">注①索隐音菀，又于袁反。
<br>
<br>　　注②正义汉书云：“大宛国去长安万二千五百五十里，东至都护治，西南至大月氏，
南亦至大月氏，北至康居。”括地志云：“率都沙晒亦名苏对沙晒，本汉大宛国。”
<br>
<br>　　注③索隐陈寿益部耆旧传云：“骞，汉中成固人。”
<br>
<br>　　注④正义氏音支。凉p甘p肃p瓜p沙等州，本月氏国之地。汉书云“本居敦煌p
祈连闲”是也。
<br>
<br>　　注⑤集解韦昭曰：“饮器，}也。单于以月氏王头为饮器。”晋灼曰：“饮器，
虎子之属也。或曰饮酒器也。”索隐酪舭酌苑础}音苦盍反。案：谓今之偏}也。正
义汉书匈奴传云：“元帝遣车骑都尉韩昌p光禄大夫张猛与匈奴盟，以老上单于所破月
氏王头为饮器者，共饮血盟。”
<br>
<br>　　注⑥索隐更，经也。音羹。
<br>
<br>　　注⑦集解汉书音义曰：“堂邑氏，姓；胡奴甘父，字。”索隐案：谓堂邑县人家胡
奴名甘父也。下云“堂邑父”者，盖后史家从省，唯称“堂邑父”而略“甘”字。甘，
或其姓号。
<br>
<br>　　注⑧索隐谓道经匈奴也。</span>
<br>
<br>　　居匈奴中，益宽，骞因与其属亡乡月氏，西走数十日至大宛。大宛闻汉之饶财，欲
通不得，见骞，喜，问曰：“若欲何之？”骞曰：“为汉使月氏，而为匈奴所闭道。今
亡，唯王使人导送我。诚得至，反汉，汉之赂遗王财物不可胜言。”
<br>
<br>　　大宛以为然，遣骞，①为发导绎，抵康居，②康居传致大月氏。③大月氏王已为胡
所杀，立其太子为王。④既臣大夏而居，⑤地肥饶，少寇，志安乐，又自以远汉，殊无
报胡之心。骞从月氏至大夏，竟不能得月氏要领。⑥
<br>
<br>　　<span style="font-size:10.5pt;color:'004060'">注①索隐谓大宛发遣骞西也。
<br>
<br>　　注②索隐为发道驿抵康居。发道，谓发驿令人导引而至康居也。导音道。抵，至也。
居音渠也。正义抵，至也。居，其居反。括地志云：“康居国在京西一万六百里。其西
北可二千里有奄蔡，酒国也。”
<br>
<br>　　注③正义此大月氏在大宛西南，于妫水北为王庭。汉书云去长安万一千六百里。
<br>
<br>　　注④集解徐广曰：“一云‘夫人为王’，夷狄亦或女主。”索隐案：汉书张骞传云
“立其夫人为王”也。
<br>
<br>　　注⑤索隐既臣大夏而君之。谓月氏以大夏为臣，而为之作君也。正义既，尽也。大
夏国在妫水南。
<br>
<br>　　注⑥集解汉书音义曰：“要领，要契。”索隐李奇云“要领，要契也”。小颜以为
衣有要领。刘氏云“不得其要害”，然颇是其意，于文字为疏者也。</span>
<br>
<br>　　留岁余，还，并南山，①欲从羌中归，②复为匈奴所得。留岁余，单于死，③左谷
蠡王攻其太子自立，国内乱，骞与胡妻及堂邑父俱亡归汉。汉拜骞为太中大夫，堂邑父
为奉使君。④
<br>
<br>　　<span style="font-size:10.5pt;color:'004060'">注①正义并，白浪反。南山即连终南山，从京南东至华山过河，东北连延至海，即
中条山也。从京南连接至葱岭万余里，故云“并南山”也。西域传云“其南山东出金城，
与汉南山属焉”。
<br>
<br>　　注②正义说文云：“羌，西方牧羊人也。南方蛮闽从虫，北方狄从犬，东方貊从豸，
西方羌从羊。”
<br>
<br>　　注③集解徐广曰：“元朔三年。”
<br>
<br>　　注④索隐堂邑父之官号。</span>
<br>
<br>　　骞为人强力，宽大信人，蛮夷爱之。堂邑父故胡人，善射，穷急射禽兽给食。
<br>
<br>　　初，骞行时百余人，去十三岁，唯二人得还。
<br>
<br>　　骞身所至者大宛p大月氏p大夏p康居，而传闻其旁大国五六，具为天子言之。曰：大宛在匈奴西南，在汉正西，去汉可万里。其俗土著，耕田，田稻麦。有蒲陶酒。
多善马，①马汗血，其先天马子也。②有城郭屋室。其属邑大小七十余城，可数十万。
其兵弓矛骑射。其北则康居，西则大月氏，西南则大夏，东北则乌孙，东则G矾p③于
K。④于K之西，则水皆西流，注西海；其东水东流，注盐泽。⑤盐泽潜行地下，其南
则河源出焉。⑥多玉石，河注中国。而楼兰p姑师⑦邑有城郭，临盐泽。盐泽去长安可
五千里。匈奴右方居盐泽以东，至陇西长城，南接羌，鬲汉道焉。
<br>
<br>　　<span style="font-size:10.5pt;color:'004060'">注①索隐案：外国传云“外国称天下有三：中国人，大秦宝，月氏马”。
<br>
<br>　　注②集解汉书音义曰：“大宛国有高山，其上有马，不可得，因取五色母马置其下，
与交，生驹汗血，因号曰天马子。”
<br>
<br>　　注③集解徐广曰：“汉纪曰拘弥国去于K三百里。”索隐G撸国名也，音污弥二
音。汉纪谓荀悦所N汉纪。拘音俱，弥即咭玻则拘弥与G呤且灰病
<br>
<br>　　注④索隐音殿。
<br>
<br>　　注⑤索隐盐水也。太康地记云“河北得水为河，塞外得水为海”也。正义汉书云：
“盐泽去玉门p阳关三百余里，广袤三四百里。其水皆潜行地下，南出于积石山为中国
河。”括地志云：“蒲昌海一名|泽，一名盐泽，亦名辅日海，亦名穿兰，亦名临海，
在沙州西南。玉门关在沙州寿昌县西六里。”
<br>
<br>　　注⑥索隐案：汉书西域传云“河有两源，一出葱岭，一出于K”。山海经云“河出
昆仑东北隅”。郭璞云“河出昆仑，潜行地下，至葱岭山于K国，复分流岐出，合而东
注|泽，已而复行积石，为中国河”。|泽即盐泽也，一名蒲昌海。西域传云“一出于
阗南山下”，与郭璞注山海经不同。广志云“蒲昌海在蒲类海东”也。
<br>
<br>　　注⑦正义二国名。姑师即车师也。</span>
<br>
<br>　　乌孙在大宛东北可二千里，行国，①随畜，与匈奴同俗。控弦者数万，敢战。
<br>
<br>　　故服匈奴，及盛，取其羁属，不肯往朝会焉。
<br>
<br>　　<span style="font-size:10.5pt;color:'004060'">注①集解徐广曰：“不土著。”</span>
<br>
<br>　　康居在大宛西北可二千里，行国，与月氏大同俗。控弦者八九万人。与大宛邻国。
国小，南羁事月氏，东羁事匈奴。
<br>
<br>　　奄蔡①在康居西北可二千里，行国，与康居大同俗。控弦者十余万。临大泽，无崖，
盖乃北海云。
<br>
<br>　　<span style="font-size:10.5pt;color:'004060'">注①正义汉书解诂云：“奄蔡即阖苏也。”魏略云：“西与大秦通，东南与康居接。
其国多貂，畜牧水草，故时羁属康居也。”</span>
<br>
<br>　　大月氏①在大宛西可二三千里，居妫水北。其南则大夏，西则安息，北则康居。行
国也，随畜移徙，与匈奴同俗。控弦者可一二十万。故时强，轻匈奴，及冒顿立，攻破
月氏，至匈奴老上单于，杀月氏王，以其头为饮器。始月氏居敦煌、祁连闲，②及为匈
奴所败，乃远去，过宛，西击大夏而臣之，遂都妫水北，为王庭。其余小不能去者，保南山羌，号小月氏。
<br>
<br>　　<span style="font-size:10.5pt;color:'004060'">注①正义万震南州志云：“在天竺北可七千里，地高燥而远。国王称‘天子’，国
中骑乘常数十万匹，城郭宫殿与大秦国同。人民赤白色，便习弓马。土地所出，及奇玮
珍物，被服鲜好，天竺不及也。”康泰外国传云：“外国称天下有三：中国为人，
秦为宝，月氏为马也。”
<br>
<br>　　注②正义初，月氏居敦煌以东，祁连山以西。敦煌郡今沙州。祁连山在甘州西南。</span>
<br>
<br>　　安息①在大月氏西可数千里。其俗土著，耕田，田稻麦，蒲陶酒。城邑如大宛。其
属小大数百城，地方数千里，最为大国。临妫水，有市，民商贾用车及船，行旁国或数
千里。以银为钱，钱如其王面，②王死辄更钱，效王面焉。画革旁行以为书记。③其西则条枝，北有奄蔡、黎轩。④
<br>
<br>　　<span style="font-size:10.5pt;color:'004060'">注①正义地理志云：“安息国京西万一千二百里。自西关西行三千四百里至阿蛮国，
西行三千六百里至斯宾国，从斯宾南行度河，又西南行至于罗国九百六十里，安息西界
极矣。自此南乘海乃通大秦国。”汉书云：“北康居，东乌弋山离，西条枝。国临妫水。
土著。以银为钱，如其王面，王死辄更钱，效王面焉。”
<br>
<br>　　注②索隐汉书云：“文独为王面，幕为夫人面。”荀悦云：“幕音漫，无文面也。”
张晏云：“钱之文面作人乘马，钱之幕作人面形。”韦昭曰：“幕，钱背也，音漫。”
包恺音慢。
<br>
<br>　　注③集解汉书音义曰：“横行为书记。”索隐画音获。小颜云：“革，皮之不柔者。”
韦昭云：“外夷书皆旁行，今扶南犹中国，直下也。”
<br>
<br>　　注④索隐汉书作“靳”。续汉书一名“大秦”。按：三国并临西海，后汉书云
“西海环其国，惟西北通陆道”。然汉使自乌弋以还，莫有至条枝者。正义上力奚反。
下巨言反，又巨连反。后汉书云：“大秦一名K，在西海之西，东西南北各数千里。
有城四百余所。土多金银奇宝，有夜光璧、明月珠、骇鸡犀、火浣布、珊瑚、琥珀、琉
璃、琅\、朱丹、青碧，珍怪之物，率出大秦。”康氏外国传云：“其国城郭皆青水精
为[础]，及五色水精为壁。人民多巧，能化银为金。国土市买皆金银钱。”万震南州志
云：“大家屋舍，以珊瑚为柱，琉璃为墙壁，水精为础舄。海中斯调*(州)*[洲]上有木，
冬月往剥取其皮，绩以为布，极细，手巾齐数匹，与麻焦布无异，色小青黑，若垢污欲
浣之，则入火中，便更精洁，世谓之火浣布。秦云定重参问门树皮也。”括地志云：
“火山国在扶风南东大湖海中。其国中山皆火，然火中有白鼠皮及树皮，绩为火浣布。
魏略云大秦在安息、条支西大海之西，故俗谓之海西。从安息界乘船直载海西，遇风利
时三月到，风迟或一二岁。其公私宫室为重屋，邮驿亭置如中国。从安息绕海北陆到其
国，人民相属，十里一亭，三十里一置。无盗贼。其俗人长大平正，似中国人而胡服。
宋膺异物志云秦之北附庸小邑，有羊羔自然生于土中，候其欲萌，筑墙绕之，恐兽所食。
其脐与地连，割绝则死。击物惊之，乃惊鸣，脐遂绝，则逐水草为k。又大秦金二枚，
皆大如瓜，植之滋息无极，观之如用则真金也。”括地志云：“小人国在大秦南，人u
三尺。其耕稼之时，惧鹤所食，大秦]助之。□焦侥国，其人穴居也。”</span>
<br>
<br>　　条枝在安息西数千里，临西海。暑湿。耕田，田稻。有大鸟，卵如瓮。①人甚多，
往往有小君长，而安息役属之，以为外国。国善眩。②安息长老传闻条枝有弱水、西王
母，而未尝见。③
<br>
<br>　　<span style="font-size:10.5pt;color:'004060'">注①正义汉书云：“条支出师子、犀牛、孔雀、大雀，其卵如瓮。和帝永元十三年，
安息王满屈献师子、大鸟，世谓之‘安息雀’。”广志云：“鸟，钤鹰身，蹄骆，色苍，
举头八九尺，张翅丈余，食大麦，卵大如瓮。”
<br>
<br>　　注②集解应劭曰：“眩，相诈惑。”正义颜云：“今吞刀、吐火、殖瓜、种树、屠
人、截马之术皆是也。”
<br>
<br>　　注③索隐魏略云：“弱水在大秦西。”玄中记云：“天下之弱者，有昆仑之弱水，
鸿毛不能载也。”山海经云：“玉山，西王母所居。”穆天子传云：“天子觞西王母瑶
池之上。”括地图云：“昆仑弱水乘龙不至。有三足神乌，为王母取食。”正义此弱水、
西王母既是安息长老传闻而未曾见，后汉书云桓帝时大秦国王安敦遣使自日南徼外来献，
或云其国西有弱水、流沙，近西王母处，几于日所入也。然先儒多引大荒西经云弱水云
有二源，俱出女国北阿耨达山，南流会于女国东，去国一里，深丈余，阔六十步，非毛
舟不可济，南流入海。阿耨达山即昆仑山也，与大荒西经合矣。然大秦国在西海中岛上，
从安息西界过海，好风用三月乃到，弱水又在其国之西。昆仑山弱水流在女国北，出昆
仑山南。
<br>
<br>　　女国在于K国南二千七百里。于K去京凡九千六百七十里。计大秦与大昆仑山相去
几四五万里，非所论及，而前贤误矣。此皆据汉括地论之，犹恐未审，然弱水二所说皆
有也。</span>
<br>
<br>　　大夏在大宛西南二千余里妫水南。其俗土著，有城屋，与大宛同俗。无大*(王)**
[君]*长，往往城邑置小长。其兵弱，畏战。善贾市。及大月氏西徙，攻败之，皆臣畜大
夏。大夏民多，可百余万。其都曰蓝市城，有市贩贾诸物。其东南有身毒国。①
<br>
<br>　　<span style="font-size:10.5pt;color:'004060'">注①集解徐广曰：“身，或作‘干’，又作‘讫’。”索隐身音干，毒音笃。孟康
云：“□天竺也，所谓浮图胡也。”
<br>
<br>　　正义一名身毒，在月氏东南数千里。俗与月氏同，而卑湿暑热。其国临大水，乘象
以战。其民弱于月氏。修浮图道，不杀伐，遂以成俗。土有象、犀、h瑁、金、银、铁、
锡、铅。西与大秦通，有大秦珍物。明帝梦金人长大，顶有光明，以问k臣。或曰：
“西方有神，名曰‘佛’，其形长丈六尺而黄金色。”帝于是遣使天竺问佛道法，遂至
中国，画形像焉。万震南州志云：“地方三万里，佛道所出。其国王居城郭，殿皆雕文
刻镂。街曲市里，各有行列。左右诸大国凡十六，皆共奉之，以天地之中也。”浮屠经
云：“临儿国王生隐屠太子。父曰屠头邪，母曰莫邪屠。身色黄，发如青丝，乳有青色，
爪赤如铜。始莫邪梦白象而孕，及生，从母右胁出。生有发，堕地能行七步。”又云：
“太子生时，有二龙王夹左右吐水，一龙水暖，一龙水冷，遂成二池，今犹一冷一暖。
初行七步处，琉璃上有太子迹见在。生处名祗洹精舍，在舍]国南四里，是长者须达
所起。
<br>
<br>　　又有阿输迦树，是夫人所攀生太子树也。”括地志云：“沙祗大国即舍]国也，在
月氏南万里，即波斯匿王治处。此国共九十种。知身后事。城有祗树给孤园。”
<br>
<br>　　又云：“天竺国有东、西、南、北、中央天竺国，国方三万里，去月氏七千里。
<br>
<br>　　大国隶属凡二十一。天竺在昆仑山南，大国也。治城临恒水。”又云：“阿耨达山
亦名建末达山，亦名昆仑山。水出，一名拔扈利水，一名恒伽河，经称*[恒]*河者也。
自昆仑山以南，多是平地而下湿。土肥良，多种稻，岁四熟，留役新恚米粒亦极大。”
又云：“佛上忉利天，为母说法九十日。波斯匿王思欲见佛，即刻牛头旃檀象，置精舍
内佛坐。此像是像之始，后人所法也。佛上天青梯，今变为石，没入地，唯余十二蹬，
蹬闲二尺余。彼耆老言，梯入地尽，佛法灭。”
<br>
<br>　　又云：“王舍国，胡语曰罪悦祗国。其国灵鹫山，胡语曰耆^崛山。山是青石，石
头似鹫。鸟名耆^，鹫也。崛，山石也。山周四十里，外周围水，佛于此坐禅，及诸阿
难等俱在此坐。”又云：“小孤石，石上有石室者，佛坐其中，天帝释以四十二事问佛，
佛一一以指画石，其迹尚存。又于山上起塔，佛昔将阿难在此上山四望，见福田疆畔，
因制七条衣割截之法于此，今袈裟衣是也。”</span>
<br>
<br>　　骞曰：“臣在大夏时，见邛竹杖、蜀布。①问曰：‘安得此？’大夏国人曰：‘吾
贾人往市之身毒。身毒在大夏东南可数千里。其俗土著，大与大夏同，而卑湿暑热云。
其人民乘象以战。其国临大水焉。’②以骞度之，大夏去汉万二千里，居汉西南。今身
毒国又居大夏东南数千里，有蜀物，此其去蜀不远矣。今使大夏，从羌中，险，羌人恶
之；少北，则为匈奴所得；从蜀宜径，③又无寇。”天子既闻大宛及大夏、安息之属皆
大国，多奇物，土著，颇与中国同业，而兵弱，贵汉财物；其北有大月氏、康居之属，
兵强，可以赂遗设利朝也。且诚得而以义属之，则广地万里，重九译，④致殊俗，威德
于四海。天子欣然，以骞言为然，乃令骞因蜀犍为⑤发闲使，四道并出：出，出，
⑥出徙，⑦出邛、k，⑧皆各行一二千里。其北方闭氐、i，⑨南方闭`、昆明。⑩昆
明之属无君长，善寇盗，辄杀略汉使，终莫得通。然闻其西可千余里有乘象国，名曰滇
越，⑾而蜀贾奸出物者或至焉，于是汉以求大夏道始通滇国。初，汉欲通西南夷，费多，
道不通，罢之。及张骞言可以通大夏，乃复事西南夷。
<br>
<br>　　<span style="font-size:10.5pt;color:'004060'">注①正义邛都邛山出此竹，因名“邛竹”。节高实中，或寄生，可为杖。布，土芦
布。
<br>
<br>　　注②正义大水，河也。
<br>
<br>　　注③集解如淳曰：“径，疾也。或曰径，直。”
<br>
<br>　　注④正义言重重九遍译语而致。
<br>
<br>　　注⑤正义犍，其连反。犍为郡今戎州也，在益州南一千余里。
<br>
<br>　　注⑥正义茂州、向州等，、之地，在戎州西北也。
<br>
<br>　　注⑦集解徐广曰：“属汉嘉。”索隐李奇云：“徙音斯。蜀郡有徙县也。”
<br>
<br>　　注⑧正义k，蒲北反。徙在嘉州；邛，今邛州；k，今雅州：皆在戎州西南也。
<br>
<br>　　注⑨集解服虔曰：“皆夷名，汉使见闭于夷也。”索隐韦昭云：“i县在越`，音
昨。”案：南越破后杀i侯，以i都为沈黎郡，又有定i县。正义氐，今成州及武等州
也。i，白狗羌也。皆在戎州西北也。
<br>
<br>　　注⑩正义`州及南昆明夷也，皆在戎州西南。
<br>
<br>　　注⑾集解徐广曰：“一作‘城’。”正义昆、郎等州皆滇国也。其西南滇越、越`
则通号越，细分而有`、滇等名也。</span>
<br>
<br>　　骞以校尉从大将军击匈奴，知水草处，军得以不乏，乃封骞为博望侯。①是岁元朔
六年也。其明年，骞为]尉，与李将军俱出右北平击匈奴。匈奴围李将军，军失亡多；
而骞后期当斩，赎为庶人。是岁汉遣骠骑破匈奴西*(城)**[域]*数万人，至祁连山。其
明年，浑邪王率其民降汉，而金城、河西西并南山至盐泽空无匈奴。匈奴时有候者到，
而希矣。其后二年，汉击走单于于幕北。
<br>
<br>　　<span style="font-size:10.5pt;color:'004060'">注①索隐案：张骞封号耳，非地名。小颜云“取其能博广瞻望”也。寻武帝置博望
苑，亦取斯义也。正义地理志南阳博望县。</span>
<br>
<br>　　是后天子数问骞大夏之属。骞既失侯，因言曰：“臣居匈奴中，闻乌孙王号昆莫，
昆莫之父，匈奴西边小国也。匈奴攻杀其父，①而昆莫生弃于野。乌槿怛闫渖希②狼
往乳之。单于怪以为神，而收长之。及壮，使将兵，数有功，单于复以其父之民予昆莫，
令长守于西*(城)**[域]*。昆莫收养其民，攻旁小邑，控弦数万，习攻战。单于死，昆
莫乃率其远徙，中立，不肯朝会匈奴。匈奴遣奇兵击，不胜，以为神而远之，因羁属
之，不大攻。今单于新困于汉，而故浑邪地空无人。蛮夷俗贪汉财物，今诚以此时而厚
币赂乌孙，招以益东，居故浑邪之地，与汉结昆弟，其势宜听，听则是断匈奴右臂也。
既连乌孙，自其西大夏之属皆可招来而为外臣。”天子以为然，拜骞为中郎将，将三百
人，马各二匹，牛羊以万数，赍金币帛直数千巨万，多持节副使，道可使，使遗之他旁
国。
<br>
<br>　　<span style="font-size:10.5pt;color:'004060'">注①索隐按汉书，父名难兜靡，为大月氏所杀。
<br>
<br>　　注②集解徐广曰：“读‘椤与‘衔’同。酷吏传‘义纵不治道，上忿衔之’，史
记亦作‘椤字。”索隐橐粝巍ｒ阋唷胺伞弊帧</span>
<br>
<br>　　骞既至乌孙，乌孙王昆莫见汉使如单于礼，骞大X，知蛮夷贪，乃曰：“天子致赐，
王不拜则还赐。”昆莫起拜赐，其它如故。骞谕使指曰：“乌孙能东居浑邪地，则汉遣
翁主为昆莫夫人。”乌孙国分，王老，而远汉，未知其大小，素服属匈奴日久矣，且又
近之，其大臣皆畏胡，不欲移徙，王不能专制。骞不得其要领。昆莫有十余子，其中子
曰大禄，强，善将，将别居万余骑。大禄兄为太子，太子有子曰岑娶，而太子蚤死。
临死谓其父昆莫曰：“必以岑娶为太子，无令他人代之。”昆莫哀而许之，卒以岑娶为
太子。大禄怒其不得代太子也，乃收其诸昆弟，将其畔，谋攻岑娶及昆莫。昆莫老，
常恐大禄杀岑娶，予岑娶万余骑别居，而昆莫有万余骑自备，国分为三，而其大总取
羁属昆莫，昆莫亦以此不敢专约于骞。
<br>
<br>　　骞因分遣副使使大宛、康居、大月氏、大夏、安息、身毒、于K、G矾及诸旁国。
乌孙发导译送骞还，骞与乌孙遣使数十人，马数十匹报谢，因令窥汉，知其广大。
<br>
<br>　　骞还到，拜为大行，列于九卿。岁余，卒。
<br>
<br>　　乌孙使既见汉人富厚，归报其国，其国乃益重汉。其后岁余，骞所遣使通大夏之
属者皆颇与其人俱来，①于是西北国始通于汉矣。然张骞凿空，②其后使往者皆称博望
侯，以为质于外国，③外国由此信之。
<br>
<br>　　<span style="font-size:10.5pt;color:'004060'">注①集解晋灼曰：“其国人。”
<br>
<br>　　注②集解苏林曰：“凿，开；空，通也。骞开通西域道。”索隐案：谓西域险□，
本无道路，今凿空而通之也。
<br>
<br>　　注③集解如淳曰：“质，诚信也。博望侯有诚信，故后使称其意以喻外国。”</span>
<br>
<br>　　李奇曰：“质，信也。”
<br>
<br>　　自博望侯骞死后，匈奴闻汉通乌孙，怒，欲击之。及汉使乌孙，若①出其南，抵大
宛、大月氏相属，乌孙乃恐，使使献马，愿得尚汉女翁主为昆弟。天子问k臣议计，皆
曰“必先纳聘，然后乃遣女”。初，天子发书易，②云“神马当从西北来”。得乌孙马
好，名曰“天马”。及得大宛汗血马，益壮，更名乌孙马曰“西极”，名大宛马曰“天
马”云。而汉始筑令居以西，③初置酒泉郡以通西北国。因益发使抵安息、奄蔡、黎轩、
条枝、身毒国。而天子好宛马，使者相望于道。诸使外国一辈大者数百，少者百余人，
人所赍操大放博望侯时。其后益习而衰少焉。汉率一岁中使多者十余，少者五六辈，远
者八九岁，近者数岁而反。
<br>
<br>　　<span style="font-size:10.5pt;color:'004060'">注①集解徐广曰：“汉书作‘及’，若意义亦及也。”
<br>
<br>　　注②集解汉书音义曰：“发易书以卜。”
<br>
<br>　　注③集解徐广曰：“属金城。”</span>
<br>
<br>　　是时汉既灭越，而蜀、西南夷皆震，请吏入朝。于是置益州、越`、 <img src="http://www.my285.com/shishu/sanguo/images/1.bmp">柯、沈黎、汶山郡，欲地接以前通大夏。①乃遣使柏始昌、吕越人等岁十余辈，出此初郡②抵大夏，
皆复闭昆明，为所杀，夺币财，终莫能通至大夏焉。于是汉发三辅罪人，因巴蜀士数万
人，遣两将军郭昌、]广等往击昆明之遮汉使者，③斩首虏数万人而去。其后遣使，昆
明复为寇，竟莫能得通。而北道酒泉抵大夏，使者既多，而外国益厌汉币，不贵其物。
<br>
<br>　　<span style="font-size:10.5pt;color:'004060'">注①集解李奇曰：“欲地界相接至大夏。”
<br>
<br>　　注②索隐按：谓越`、汶山等郡。谓之“初”者，后背叛而并废之也。
<br>
<br>　　注③集解徐广曰：“元封二年。”</span>
<br>
<br>　　自博望侯开外国道以尊贵，其后从吏卒皆争上书言外国奇怪利害，求使。天子为其
绝远，非人所乐往，听其言，予节，募吏民毋问所从来，为具备人遣之，以广其道。
来还不能毋侵盗币物，及使失指，天子为其习之，辄覆案致重罪，以激怒令赎，复求使。
使端无穷，而轻犯法。其吏卒亦辄复盛推外国所有，言大者予节，言小者为副，故妄言
无行之徒皆争效之。其使皆贫人子，私县官赍物，欲贱市以私其利外国。外国亦厌汉使
人人有言轻重，①度汉兵远不能至，而禁其食物以苦汉使。汉使乏绝积怨，至相攻击。
而楼兰、姑师小国耳，②当空道，攻劫汉使王恢等尤甚。③而匈奴奇兵时时遮击使西国
者。使者争言外国灾害，皆有城邑，兵弱易击。于是天子以故遣从骠侯破奴将属国骑
及郡兵数万，至匈河水，欲以击胡，胡皆去。其明年，击姑师，破奴与轻骑七百余先至，
虏楼兰王，遂破姑师。因举兵威以困乌孙p大宛之属。还，封破奴为浞野侯。④王恢⑤
数使，为楼兰所苦，言天子，天子发兵令恢佐破奴击破之，封恢为浩侯。⑥于是酒泉列
亭鄣至玉门矣。⑦
<br>
<br>　　<span style="font-size:10.5pt;color:'004060'">注①集解服虔曰：“汉使言于外国，人人轻重不实。”如淳曰：“外国人人自言数
为汉使所侵易。”
<br>
<br>　　注②集解徐广曰：“即车师。”
<br>
<br>　　注③集解徐广曰：“恢，一作‘怪’。”
<br>
<br>　　注④集解徐广曰：“元封三年。”
<br>
<br>　　注⑤集解徐广曰：“为中郎将。”
<br>
<br>　　注⑥集解徐广曰：“捕得车师王，元封四年封浩侯。”
<br>
<br>　　注⑦集解韦昭曰：“玉门关在龙勒界。”索隐韦昭云：“玉门，县名，在酒泉。</span>
<br>
<br>　　又有玉关，在龙勒也。”正义括地志云：“沙州龙勒山在县南百六十五里。玉门关
在县西北百一十八里。”
<br>
<br>　　乌孙以千匹马聘汉女，汉遣宗室女江都翁主①往妻乌孙，乌孙王昆莫以为右夫人。
匈奴亦遣女妻昆莫，昆莫以为左夫人。昆莫曰“我老”，乃令其孙岑娶妻翁主。乌孙多
马，其富人至有四五千匹马。
<br>
<br>　　<span style="font-size:10.5pt;color:'004060'">注①集解汉书曰：“江都王建女。”</span>
<br>
<br>　　初，汉使至安息，安息王令将二万骑迎于东界。东界去王都数千里。行比至，过数
十城，人民相属甚多。汉使还，而后发使随汉使来观汉广大，以大鸟卵及黎轩善眩人①
献于汉。及宛西小国O潜p大益，宛东姑师pI矾p苏薤之属，皆随汉使献见天子。天
子大悦。
<br>
<br>　　<span style="font-size:10.5pt;color:'004060'">注①索隐韦昭云：“变化惑人也。”按：魏略云“靳多奇幻，口中吹火，自缚自
解”。小颜亦以为植瓜等也。</span>
<br>
<br>　　而汉使穷河源，河源出于K，其山多玉石，采来，①天子案古图书，名河所出山曰
昆仑云。
<br>
<br>　　<span style="font-size:10.5pt;color:'004060'">注①集解瓒曰：“汉使采取，将持来至汉。”</span>
<br>
<br>　　是时上方数巡狩海上，乃悉从外国客，大都多人则过之，散财帛以赏赐，厚具以饶
给之，以览示汉富厚焉。于是大觳抵，出奇戏诸怪物，多聚观者，行赏赐，酒池肉林，
令外国客观*(名)**[各]*仓库府藏之积，见汉之广大，倾骇之。
<br>
<br>　　及加其眩者之工，而觳抵奇戏岁增变，甚盛益兴，自此始。
<br>
<br>　　西北外国使，更来更去。宛以西，皆自以远，尚骄恣晏然，未可诎以礼羁縻而使也。
自乌孙以西至安息，以近匈奴，匈奴困月氏也，匈奴使持单于一信，则国国传送食，不
敢留苦；及至汉使，非出币帛不得食，不市畜不得骑用。所以然者，远汉，而汉多财物，
故必市乃得所欲，然以畏匈奴于汉使焉。宛左右以蒲陶为酒，富人藏酒至万余石，久者
数十岁不败。俗嗜酒，马嗜苜蓿。汉使取其实来，于是天子始种苜蓿p蒲陶肥饶地。及
天马多，外国使来，则离宫别观旁尽种蒲萄p苜蓿极望。自大宛以西至安息，国虽颇
异言，然大同俗，相知言。其人皆深眼，多须茫善市贾，争分铢。俗贵女子，女子所
言而丈夫乃决正。其地皆无丝漆，不知铸钱器。①及汉使亡卒降，教铸作他兵器。得汉
黄白金，辄以为器，不用为币。
<br>
<br>　　<span style="font-size:10.5pt;color:'004060'">注①集解徐广曰：“多作‘钱’字，又或作‘铁’字。”</span>
<br>
<br>　　而汉使者往既多，其少从率多进熟于天子，①言曰：“宛有善马在贰师城，匿不肯
与汉使。”天子既好宛马，闻之甘心，使壮士车令等持千金及金马以请宛王贰师城善马。
宛国饶汉物，相与谋曰：“汉去我远，而盐水中数败，②出其北有胡寇，出其南乏水草。
又且往往而绝邑，乏食者多。汉使数百人为辈来，而常乏食，死者过半，是安能致大军
乎？无柰我何。且贰师马，宛宝马也。”
<br>
<br>　　遂不肯予汉使。汉使怒，妄言，③椎金马而去。宛贵人怒曰：“汉使至轻我！”
<br>
<br>　　遣汉使去，令其东边郁成遮攻杀汉使，取其财物。于是天子大怒。诸尝使宛姚定汉
等言宛兵弱，诚以汉兵不过三千人，强弩射之，即尽虏破宛矣。天子已尝使浞野侯攻楼
兰，以七百骑先至，虏其王，以定汉等言为然，而欲侯宠姬李氏，拜李广利为贰师将军，
发属国六千骑，及郡国恶少年数万人，以往伐宛。期至贰师城取善马，故号“贰师将军”。
赵始成为军正，故浩侯王恢使导军，④而李哆⑤为校尉，制军事。是岁太初元年也。而
关东蝗大起，蜚西至敦煌。
<br>
<br>　　<span style="font-size:10.5pt;color:'004060'">注①集解汉书音义曰：“少从，不如计也。或云从行之微者也。进熟，美语如成熟
者也。”
<br>
<br>　　注②集解服虔曰：“水名，道从外水中*[行]*。”如淳曰：“道绝远，无谷草。”
<br>
<br>　　正义孔文祥云：“盐，盐泽也。言水广远，或致风波，而数败也。”裴矩西域记云：
“在西州高昌县东，东南去瓜州一千三百里，并沙碛之地，水草难行，四面危，道路不
可准记，行人唯以人畜骸骨及新矸辔标验。以其地道路恶，人畜□不约行，曾有人于
碛内时闻人唤声，不见形，亦有歌哭声，数失人，瞬息之闲不知所在，由此数有死亡。
盖魑魅魍魉也。”
<br>
<br>　　注③集解如淳曰：“骂詈。”
<br>
<br>　　注④集解徐广曰：“恢先受封，一年，坐使酒泉矫制，国除。”
<br>
<br>　　注⑤索隐音尺奢反，又尺者反。</span>
<br>
<br>　　贰师将军军既西过盐水，当道小国恐，各坚城守，不肯给食。攻之不能下。下者得
食，不下者数日则去。比至郁成，士至者不过数千，皆饥罢。攻郁成，郁成大破之，所
杀伤甚。贰师将军与哆p始成等计：“至郁成尚不能举，况至其王都乎？”引兵而还。
往来二岁。还至敦煌，士不过什一二。使使上书言：“道远多乏食；且士卒不患战，患
饥。人少，不足以拔宛。愿且罢兵，益发而复往。”
<br>
<br>　　天子闻之，大怒，而使使遮玉门，曰军有敢入者辄斩之！贰师恐，因留敦煌。
<br>
<br>　　其夏，汉亡浞野之兵二万余于匈奴。①公卿及议者皆愿罢击宛军，专力攻胡。
<br>
<br>　　天子已业诛宛，宛小国而不能下，则大夏之属轻汉，而宛善马绝不来，乌孙p仑头
易苦汉使矣，②为外国笑。乃案言伐宛尤不便者邓光等，赦囚徒材官，益发恶少年及边
骑，岁余而出敦煌者六万人，负私从者不与。牛十万，马三万余匹，驴骡橐它以万数。
多赍粮，兵弩甚设，天下骚动，传相奉伐宛，凡五十余校尉。宛王城中无井，皆汲城外
流水，于是乃遣水工徙其城下水空以空其城。③益发戍甲卒十八万，酒泉p张掖北，置居延p休屠以]酒泉，④而发天下七科适，
⑤及载L给贰师。转车人徒相连属至敦煌。而拜习马者二人为执驱校尉，备破宛择取其
善马云。
<br>
<br>　　<span style="font-size:10.5pt;color:'004060'">注①集解徐广曰：“太初二年，赵破奴为浚稽将军，二万骑击匈奴，不还也。”
<br>
<br>　　注②集解晋灼曰：“易，轻也。”
<br>
<br>　　注③集解徐广曰：“空，一作‘穴’。盖以水荡败其城也。言‘空’者，令城中渴
乏。”
<br>
<br>　　注④集解如淳曰：“立二县以]边也。或曰置二部都尉，以]酒泉。”
<br>
<br>　　注⑤正义音。张晏云：“吏有罪一，亡命二，赘三，贾人四，故有市籍五，父
母有市籍六，大父母有籍七：凡七科。武帝天汉四年，发天下七科出朔方也。”</span>
<br>
<br>　　于是贰师后复行，兵多，而所至小国莫不迎，出食给军。至仑头，仑头不下，攻数
日，屠之。自此而西，平行至宛城，汉兵到者三万人。宛兵迎击汉兵，汉兵射败之，宛
走入葆乘其城。贰师兵欲行攻郁成，恐留行而令宛益生诈，乃先至宛，决其水源，移之，
则宛固已忧困。围其城，攻之四十余日，其外城坏，虏宛贵人勇将煎靡。宛大恐，走入
中城。宛贵人相与谋曰：“汉所为攻宛，以王毋寡匿善马而杀汉使。今杀王毋寡而出善
马，汉兵宜解；即不解，乃力战而死，未晚也。”
<br>
<br>　　宛贵人皆以为然，共杀其王毋寡，持其头遣贵人使贰师，约曰：“汉毋攻我。我尽
出善马，恣所取，而给汉军食。即不听，我尽杀善马，而康居之救且至。至，我居内，
康居居外，与汉军战。汉军熟计之，何从？”是时康居候视汉兵，汉兵尚盛，不敢进。
贰师与赵始成p李哆等计：“闻宛城中新得秦人，知穿井，而其内食尚多。所为来，诛
首恶者毋寡。毋寡头已至，如此而不许解兵，则坚守，而康居候汉罢而来救宛，破汉军
必矣。”军吏皆以为然，许宛之约。宛乃出其善马，令汉自择之，而多出食食给汉军。
汉军取其善马数十匹。中马以下牡牝三千余匹，而立宛贵人之故待遇汉使善者名昧蔡①
以为宛王，与盟而罢兵。终不得入中城。乃罢而引归。
<br>
<br>　　<span style="font-size:10.5pt;color:'004060'">注①索隐本大宛将也。上音末，下音先葛反。</span>
<br>
<br>　　初，贰师起敦煌西，以为人多，道上国不能食，乃分为数军，从南北道。校尉王申
生p故鸿胪壶充国等千余人，别到郁成。郁成城守，不肯给食其军。王申生去大军二百
里，*(侦)**[]*而轻之，责郁成。郁成食不肯出，窥知申生军日少，晨用三千人攻，
戮杀申生等，军破，数人脱亡，走贰师。贰师令搜粟都尉上官桀往攻破郁成。郁成王亡
走康居，桀追至康居。康居闻汉已破宛，乃出郁成王予桀，桀令四骑士缚守诣大将军。
①四人相谓曰：“郁成王汉国所毒，今生将去，卒失大事。”
<br>
<br>　　欲杀，莫敢先击。上骑士赵弟最少，拔剑击之，斩郁成王，赍头。弟p桀等逐及
大将军。
<br>
<br>　　<span style="font-size:10.5pt;color:'004060'">注①集解如淳曰：“时多别将，故谓贰师为大将军。”</span>
<br>
<br>　　初，贰师后行，天子使使告乌孙，大发兵并力击宛。乌孙发二千骑往，持两端，不
肯前。贰师将军之东，诸所过小国闻宛破，皆使其子弟从军入献，见天子，因以为质焉。
贰师之伐宛也，而军正赵始成力战，功最多；及上官桀敢深入，李哆为谋计，军入玉门
者万余人，军马千余匹。贰师后行，军非乏食，战死不能多，而将吏贪，多不爱士卒，
侵牟之，以此物故。天子为万里而伐宛，不录过，封广利为海西侯。又封身斩郁成王
者骑士赵弟为新侯。军正赵始成为光禄大夫，上官桀为少府，李哆为上党太守。军官
吏为九卿者三人，诸侯相p郡守p二千石者百余人，千石以下千余人。奋行者官过其望，
①以适过行者皆绌其劳。②士卒赐直四万金。伐宛再反，凡四岁而得罢焉。
<br>
<br>　　<span style="font-size:10.5pt;color:'004060'">注①集解汉书音义曰：“奋，迅。自乐入行者。”
<br>
<br>　　注②集解徐广曰：“奋行者及以适行者，虽俱有功劳，今行赏计其前有罪而减其赐，
故曰‘绌其劳’也。绌，抑退也。此本以适行，故功劳不足重，所以绌降之，不得与奋
行者齐赏之。”</span>
<br>
<br>　　汉已伐宛，立昧蔡为宛王而去。岁余，宛贵人以为昧蔡善谀，使我国遇屠，乃相与
杀昧蔡，立毋寡昆弟曰蝉封为宛王，而遣其子入质于汉。汉因使使赂赐以镇抚之。
<br>
<br>　　而汉发使十余辈至宛西诸外国，求奇物，因风览以伐宛之威德。而敦煌置①酒泉都
尉；②西至盐水，往往有亭。而仑头有田卒数百人，因置使者护田积粟，以给使外国者。
<br>
<br>　　<span style="font-size:10.5pt;color:'004060'">注①集解徐广曰：“一本无‘置’字。”
<br>
<br>　　注②集解徐广曰：“一云‘置都尉’。又云敦煌有渊泉县，或者‘酒’字当为‘渊’
字。”</span>
<br>
<br>　　太史公曰：禹本纪言“河出昆仑。昆仑其高二千五百余里，日月所相避隐为光明也。
其上有醴泉p瑶池”。今自张骞使大夏之后也，穷河源，恶睹本纪所谓昆仑者乎？①故
言九州山川，尚书近之矣。至禹本纪p山海经所有怪物，余不敢言之也。②
<br>
<br>　　<span style="font-size:10.5pt;color:'004060'">注①集解邓展曰：“汉以穷河源，于何见昆仑乎？尚书曰‘导河积石’，是为河源
出于积石，积石在金城河关，不言出于昆仑也。”索隐恶夫谓昆仑者乎。
<br>
<br>　　恶音乌。乌，于何也。睹，见也。言张骞穷河源，至大夏p于K，于何而见昆仑为
河所出？谓禹本纪及山海经为虚妄也。然案山海经“河出昆仑东北隅”。西域传云“南
出积石山为中国河”。积石本非河之发源，犹尚书“导洛自熊耳”，然其实出于岭山，
乃东经熊耳。今推此义，河亦然矣。则河源本昆仑而潜流至于阗，又东流至积石始入中
国，则山海经及禹贡各互举耳。
<br>
<br>　　注②索隐余敢言也。案：汉书作“所有放哉”。如淳云“放荡迂阔，言不可信也”。
余敢言也，亦谓山海经难可信耳。而荀悦作“效”，失之素矣。</span>
<br>
<br>　　【索隐述赞】大宛之螅元因博望。始究河源，旋窥海上。条枝西入，天马内向。
葱岭无尘，盐池息浪。旷哉绝域，往往亭障。

</span></td>
  </tr>
<tr><td align=center><a href="index.htm"><span style="font-size:12pt; color: #2895C3; letter-spacing: 1px; line-height: 25px;">返&nbsp;&nbsp;回</span></a>&nbsp;&nbsp;&nbsp;&nbsp;<a href="124.htm"><span style="font-size:12pt; color: #2895C3; letter-spacing: 1px; line-height: 25px;">下一页</span></a></td></tr>
</table>
</center></div>
<div align="center"><center>
<table border=0 width=100% cellspacing=0 cellpadding=0>

<tr>
 <td  align='center'style="font-size: 11.5pt"><hr width="85%" size="1" 
 color="#CBE2EC"><a href="http://www.my285.com/">梦远书城(<font face="华文新魏">my285.com</font>)</a></td></tr></table>
</center></div>
<div align="center">
<script src="http://www.my285.com/41tf/gdx.js"></script>
<script src="http://www.my285.com/41tf/wd.js"></script></div>


<center><script src="../../41tf/WB.js"></script></center>
<script src="../../41tf/wdp.js"></script>
<script src="../../41tf/wdt.js"></script>
<div style='display:"none"'><script src="../../41tf/tj.js"></script></div>

</body>

<!-- Mirrored from www.my285.com/shishu/shiji/123.htm by HTTrack Website Copier/3.x [XR&CO'2007], Thu, 21 Mar 2013 04:01:04 GMT -->
</html>
