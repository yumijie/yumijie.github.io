<html>

<!-- Mirrored from www.my285.com/shishu/shiji/043.htm by HTTrack Website Copier/3.x [XR&CO'2007], Thu, 21 Mar 2013 03:59:31 GMT -->
<head>
<meta http-equiv="Content-Type" content="text/html; charset=gb2312">
<title>梦远书城_史记(集注本) </title>
<link rel="stylesheet" href="images/wyt.css">

</head>
<center><script src="http://www.my285.com/41tf/DH1.js"></script></center>
<table border="0" width="100%" cellspacing="0" cellpadding="0" background="../../41tf/bj1.gif">
<tr><td align="center">
<script src="../../41tf/DH0.js"></script></td></tr></table>
<center><script src="../../41tf/DH.js"></script></center>
<div align="center">
<script src="http://www.my285.com/41tf/dd.js"></script>
<script src="http://www.my285.com/41tf/gds.js"></script></div><body bgcolor="#f7f7e7" topmargin="2" leftmargin="0" rightmargin="0" 
bottommargin="0">

<div align="center"><img src="images/logo.gif" width="165" height="41"></div>
<div align="center"><hr color="#CBE2EC" width=85%></div>
<div align=center><table width=85%>
   <tr><td align=right style="font-size:12pt; color: #2895C3; letter-spacing: 1px; line-height: 25px;">卷四十三&nbsp;&nbsp;赵世家　第十三
</span></td></tr></table></div><p>
<div align="center"><center>
<table border="0" width="85%">
  <tr>
    <td style="font-size:12pt; line-height: 150%;"><br>
<br>　　赵氏之先，与秦共祖。至中衍，①为帝大戊御。其后世蜚廉有子二人，而命其一子
曰恶来，事纣，为周所杀，其后为秦。恶来弟曰季胜，其后为赵。
<br>
<br>　　<span style="font-size:10.5pt;color:'004060'">注①正义中音仲。</span>
<br>
<br>　　季胜生孟增。孟增幸于周成王，是为宅皋狼。①皋狼生衡父，衡父生造父。
<br>
<br>　　造父幸于周缪王。造父取骥之乘匹，②与桃林③盗骊p骅骝p绿耳，献之缪王。缪
王使造父御，西巡狩，见西王母，④乐之忘归。而徐偃王反，⑤缪王日驰千里马，攻徐
偃王，⑥大破之。乃赐造父以赵城，⑦由此为赵氏。
<br>
<br>　　<span style="font-size:10.5pt;color:'004060'">注①集解徐广曰：“或云皋狼地名，在西河。”索隐按：如此说，是名孟增号宅皋
狼。而徐广云“或曰皋狼地名，在西河”。按地理志，皋狼是西河郡之县名，盖孟增幸
于周成王，成王居之于皋狼，故云皋狼。
<br>
<br>　　注②索隐言造父取八骏，品其色，齐其力，使驯调也。并四曰乘，并两曰匹。正义乘，食证反。并四曰乘，两曰匹。取八骏品其力，使均驯。
<br>
<br>　　注③正义括地志云：“桃林在陕州桃林县，西至潼关，皆为桃林塞地。山海经云夸
父之山，北有林焉，名曰桃林，广阔三百里，中多马，造父于此得骅骝pJ耳之乘献周
穆王也。”
<br>
<br>　　注④索隐穆天子传曰“穆王与西王母觞于瑶池之上，作歌”，是乐而忘归也。谯周不信此事，而云“余常闻之，代俗以东西阴阳所出入，宗其神，谓之王父母。
或曰地名，在西域，有何见乎”。
<br>
<br>　　注⑤正义括地志云：“大徐城在泗州徐城县北三十里，古之徐国也。博物志云：‘徐君宫人娠，生卵，以为不祥，□于水滨。孤独母有犬名鹄仓，衔所□卵以归，覆暖之，遂成小儿，生偃王。故宫人闻之，更收养之。及长，袭为徐君。后鹄仓临死生角而九尾，实黄龙也。鹄仓或名后仓也’。”
<br>
<br>　　注⑥索隐谯周曰：“徐偃王与楚文王同时，去周穆王远矣。且王者行有周]，岂闻
乱而独长驱日行千里乎？”并言此事非实也。
<br>
<br>　　注⑦正义晋州赵城县□造父邑也。</span>
<br>
<br>　　自造父已下六世至奄父，曰公仲，周宣王时伐戎，为御。及千亩战，①奄父脱宣王。
奄父生叔带。叔带之时，周幽王无道，去周如晋，事晋文侯，始建赵氏于晋国。
<br>
<br>　　<span style="font-size:10.5pt;color:'004060'">注①正义括地志云：“千亩原在晋州岳阳县北九十里也。”</span>
<br>
<br>　　自叔带以下，赵宗益兴，五世而*(生)**[至]*赵夙。
<br>
<br>　　赵夙，晋献公之十六年伐霍p魏p耿，而赵夙为将伐霍。霍公求e齐。①晋大旱，
卜之，曰“霍太山为祟”。使赵夙召霍君于齐，复之，以奉霍太山之祀，晋复穰。晋献
公赐赵夙耿。②
<br>
<br>　　<span style="font-size:10.5pt;color:'004060'">注①集解徐广曰：“求，一作‘来’。”
<br>
<br>　　注②索隐杜预曰：“耿，今河东皮氏县耿乡是。”</span>
<br>
<br>　　夙生共孟，当鲁闵公之元年也。共孟生赵衰，字子余。①
<br>
<br>　　<span style="font-size:10.5pt;color:'004060'">注①索隐系本云公明生共孟及赵夙，夙生成季衰，衰生宣孟盾。左传云衰，赵夙弟。
而此系家云共孟生衰，谯周亦以此为误耳。</span>
<br>
<br>　　赵衰卜事晋献公及诸公子，莫吉；卜事公子重耳，吉，即事重耳。重耳以骊姬之乱
亡奔翟，赵衰从。翟伐Z咎如，得二女，翟以其少女妻重耳，长女妻赵衰而生盾。初，
重耳在晋时，赵衰妻亦生赵同p赵括p赵婴齐。赵衰从重耳出亡，凡十九年，得反国。
重耳为晋文公，赵衰为原大夫，居原，任国政。①文公所以反国及霸，多赵衰计策，语
在晋事中。
<br>
<br>　　<span style="font-size:10.5pt;color:'004060'">注①索隐系本云：“成季徙原。”宋忠云：“今e门原平县也。”正义括地志云：
“原平故城，汉原平县也，在代州崞县南三十五里。”崞音郭。按：宋忠说非也。括地
志云：“故原城在怀州济原县西北二里。左传云襄王以原赐晋文公，原不服，文公伐原
以示信，原降，以赵衰为原大夫，即此也。原本周畿内邑也。”</span>
<br>
<br>　　赵衰既反晋，晋之妻固要迎翟妻，而以其子盾为适嗣，晋妻三子皆下事之。晋襄公
之六年，而赵衰卒，谥为成季。
<br>
<br>　　赵盾代成季任国政二年而晋襄公卒，太子夷皋年少。盾为国多难，欲立襄公弟雍。
雍时在秦，使使迎之。太子母①日夜啼泣，顿首谓赵盾曰：“先君何罪，释其适子而更
求君？”赵盾患之，恐其宗与大夫袭诛之，乃遂立太子，是为灵公，发兵距所迎襄公弟
于秦者。灵公既立，赵盾益专国政。
<br>
<br>　　<span style="font-size:10.5pt;color:'004060'">注①索隐穆嬴也。</span>
<br>
<br>　　灵公立十四年，益骄。赵盾骤谏，灵公弗听。及食熊蹯，s不熟，杀宰人，持其尸
出，赵盾见之。灵公由此惧，欲杀盾。盾素仁爱人，尝所食桑下饿人反I救盾，盾以得
亡。未出境，而赵穿s灵公而立襄公弟黑臀，是为成公。赵盾复反，任国政。君子讥盾
“为正卿，亡不出境，反不讨贼”，故太史书曰“赵盾s其君”。晋景公①时而赵盾卒，
谥为宣孟，子朔嗣。
<br>
<br>　　<span style="font-size:10.5pt;color:'004060'">注①索隐成公之子，名据。</span>
<br>
<br>　　赵朔，晋景公之三年，朔为晋将下军救郑，与楚庄王战河上。朔娶晋成公姊为夫人。
<br>
<br>　　晋景公之三年，大夫屠岸贾欲诛赵氏。①初，赵盾在时，梦见叔带持要而哭，甚悲；
已而笑，拊手且歌。盾卜之，兆绝而后好。赵史援占之，曰：“此梦甚恶，非君之身，
乃君之子，然亦君之咎。至孙，赵将世益衰。”屠岸贾者，始有宠于灵公，及至于景公
而贾为司寇，将作难，乃治灵公之贼以致赵盾，告诸将曰：“盾虽不知，犹为贼首。
以臣s君，子孙在朝，何以惩@？请诛之。”韩厥曰：“灵公遇贼，赵盾在外，吾先君
以为无罪，故不诛。今诸君将诛其后，是非先君之意而今妄诛。妄诛谓之乱。臣有大事
而君不闻，是无君也。”屠岸贾不听。韩厥告赵朔趣亡。朔不肯，曰：“子必不绝赵祀，
朔死不恨。”韩厥许诺，称疾不出。贾不请而擅与诸将攻赵氏于下宫，杀赵朔p赵同p
赵括p赵婴齐，皆灭其族。
<br>
<br>　　<span style="font-size:10.5pt;color:'004060'">注①集解徐广曰：“按年表，救郑及诛灭，皆景公三年。”</span>
<br>
<br>　　赵朔妻成公姊，有遗腹，走公宫匿。赵朔客曰公孙杵臼，杵臼谓朔友人程婴曰：“胡不死？”程婴曰：“朔之妇有遗腹，若幸而男，吾奉之；即女也，吾徐死耳。”
<br>
<br>　　居无何，而朔妇免身，生男。屠岸贾闻之，索于宫中。夫人置儿中，祝曰：“赵
宗灭乎，若号；即不灭，若无声。”及索，儿竟无声。已脱，程婴谓公孙杵臼曰：“今
一索不得，后必且复索之，柰何？”
<br>
<br>　　公孙杵臼曰：“立孤与死孰难？”程婴曰：“死易，立孤难耳。”公孙杵臼曰：
“赵氏先君遇子厚，子强为其难者，吾为其易者，请先死。”乃二人谋取他人婴儿负之，
衣以文葆，①匿山中。程婴出，谬谓诸将军曰：“婴不肖，不能立赵孤。
<br>
<br>　　谁能与我千金，吾告赵氏孤处。”诸将皆喜，许之，发师随程婴攻公孙杵臼。
<br>
<br>　　杵臼谬曰：“小人哉程婴！昔下宫之难不能死，与我谋匿赵氏孤儿，今又卖我。
<br>
<br>　　纵不能立，而忍卖之乎！”抱儿呼曰：“天乎天乎！赵氏孤儿何罪？请活之，独杀
杵臼可也。”诸将不许，遂杀杵臼与孤儿。诸将以为赵氏孤儿良已死，皆喜。
<br>
<br>　　然赵氏真孤乃反在，程婴卒与俱匿山中。
<br>
<br>　　<span style="font-size:10.5pt;color:'004060'">注①集解徐广曰：“小儿被曰葆。”</span>
<br>
<br>　　居十五年，晋景公疾，卜之，大业之后不遂者为祟。景公问韩厥，厥知赵孤在，乃
曰：“大业之后在晋绝祀者，其赵氏乎？夫自中衍者皆嬴姓也。中衍人面鸟，降佐殷
帝大戊，及周天子，皆有明德。下及幽厉无道，而叔带去周适晋，事先君文侯，至于成
公，世有立功，未尝绝祀。今吾君独灭赵宗，国人哀之，故见龟策。唯君图之。”景公
问：“赵尚有后子孙乎？”韩厥具以实告。于是景公乃与韩厥谋立赵孤儿，召而匿之宫
中。诸将入问疾，景公因韩厥之以胁诸将而见赵孤。赵孤名曰武。诸将不得已，乃曰：
“昔下宫之难，屠岸贾为之，矫以君命，并命k臣。非然，孰敢作难！微君之疾，k臣
固且请立赵后。今君有命，k臣之愿也。”于是召赵武p程婴拜诸将，遂反与程婴p
赵武攻屠岸贾，灭其族。复与赵武田邑如故。①
<br>
<br>　　<span style="font-size:10.5pt;color:'004060'">注①集解徐广曰：“推次，晋复与赵武田邑，是景公之十七年也。而乃是春秋成公
八年经书‘晋杀其大夫赵同p赵括’，左传于此说立赵武事者，注云‘终说之耳，非此
年也’。”</span>
<br>
<br>　　及赵武冠，为成人，程婴乃辞诸大夫，谓赵武曰：“昔下宫之难，皆能死。我非不
能死，我思立赵氏之后。今赵武既立，为成人，复故位，我将下报赵宣孟与公孙杵臼。”
赵武啼泣顿首固请，曰：“武愿苦筋骨以报子至死，而子忍去我死乎！”程婴曰：“不
可。彼以我为能成事，故先我死；今我不报，是以我事为不成。”遂自杀。赵武服齐衰
三年，为之祭邑，春秋祠之，世世勿绝。①
<br>
<br>　　<span style="font-size:10.5pt;color:'004060'">注①集解新序曰：“程婴p公孙杵臼可谓信友厚士矣。婴之自杀下报，亦过矣。”</span>
<br>
<br>　　正义今河东赵氏祠先人，犹别舒一座祭二士矣。
<br>
<br>　　赵氏复位十一年，而晋厉公杀其大夫三郄。栾书畏及，乃遂s其君厉公，更立襄公
曾孙周，①是为悼公。晋由此大夫稍强。
<br>
<br>　　<span style="font-size:10.5pt;color:'004060'">注①集解徐广曰：“年表云襄公孙也。”索隐晋系家襄公少子，名周。</span>
<br>
<br>　　赵武续赵宗二十七年，晋平公立。平公十二年，而赵武为正卿。十三年，吴延陵季
子使于晋，曰：“晋国之政卒归于赵武子p韩宣子p魏献子之后矣。”赵武死，谥为文
子。
<br>
<br>　　文子生景叔。①景叔之时，齐景公使晏婴于晋，②晏婴与晋叔向语。婴曰：“齐之政后卒归田氏。”叔向亦曰：“晋国之政将归六卿。六卿侈矣，而吾君不能恤也。”
<br>
<br>　　<span style="font-size:10.5pt;color:'004060'">注①索隐系本云：“景叔名成。”
<br>
<br>　　注②集解徐广曰：“平公之十九年。”</span>
<br>
<br>　　赵景叔卒，生赵鞅，是为简子。
<br>
<br>　　赵简子在位，晋顷公之九年，简子将合诸侯戍于周。其明年，入周敬王于周，辟弟
子朝之故也。
<br>
<br>　　晋顷公之十二年，六卿以法诛公族祁氏p羊舌氏，分其邑为十县，六卿各令其族为
之大夫。晋公室由此益弱。
<br>
<br>　　后十三年，鲁贼臣阳虎来奔，赵简子受赂，厚遇之。
<br>
<br>　　赵简子疾，五日不知人，大夫皆惧。医扁鹊视之，出，董安于问。①扁鹊曰：“血脉治也，而何怪！在昔秦缪公尝如此，七日而寤。寤之日，告公孙支与子舆②曰：‘我之帝所甚乐。吾所以久者，适有学也。帝告我：“晋国将大乱，五世不安；其
后将霸，未老而死；霸者之子且令而国男女无别。”’公孙支书而藏之，秦谶于是出矣。
<br>
<br>　　献公之乱，文公之霸，而襄公败秦师于ザ归纵淫，此子之所闻。今主君之疾与之
同，不出三日疾必闲，闲必有言也。”
<br>
<br>　　<span style="font-size:10.5pt;color:'004060'">注①集解韦昭曰：“安于，简子家臣。”
<br>
<br>　　注②索隐二子，秦大夫公孙支p子桑也。</span>
<br>
<br>　　居二日半，简子寤。语大夫曰：“我之帝所甚乐，与百神游于钧天，广乐九奏万舞，
不类三代之乐，其声动人心。有一熊欲来援我，帝命我射之，中熊，熊死。
<br>
<br>　　又有一罴来，我又射之，中罴，罴死。帝甚喜，赐我二笥，皆有副。吾见儿在帝侧，
帝属我一翟犬，曰：‘及而子之壮也，以赐之。’帝告我：‘晋国且世衰，七世而亡，
①嬴姓将大败周人于范魁之西，②而亦不能有也。今余思虞舜之勋，适余将以其倥孟
姚配而七世之孙。’”③董安于受言而书藏之。以扁鹊言告简子，简子赐扁鹊田四万亩。
<br>
<br>　　<span style="font-size:10.5pt;color:'004060'">注①正义谓晋定公p出公p哀公p幽公p烈公p孝公p静公为七世。静公二年，为
三晋所灭。据此及年表，简子疾在定公十一年。
<br>
<br>　　注②索隐范魁，地名，不知所在，盖赵地。正义嬴，赵姓也。周人谓]也。晋亡之后，赵成侯三年伐]，取都鄙七十三是也。贾逵云“小阜曰魁”也。
<br>
<br>　　注③索隐即娃嬴，吴广之女。姚，姓；孟，字也。七代孙，武灵王也。</span>
<br>
<br>　　他日，简子出，有人当道，辟之不去，从者怒，将刃之。当道者曰：“吾欲有谒于
主君。”从者以闻。简子召之，曰：“嘻，吾有所见子晰也。”①当道者曰：“屏左右，愿有谒。”简子屏人。当道者曰：“主君之疾，臣在帝侧。”简子曰：“然，有之。子之见我，我何为？”当道者曰：“帝令主君射熊与罴，皆死。”
<br>
<br>　　简子曰：“是，且何也？”当道者曰：“晋国且有大难，主君首之。帝令主君灭二
卿，夫熊与罴皆其祖也。”②简子曰：“帝赐我二笥皆有副，何也？”③当道者曰：
“主君之子将克二国于翟，皆子姓也。”④简子曰：“吾见儿在帝侧，帝属我一翟犬，
曰‘及而子之长以赐之’。夫儿何谓以赐翟犬？”当道者曰：“儿，主君之子也。翟犬者，代之先也。主君之子且必有代。及主君之后嗣，且有革政而胡服，⑤并二国于翟。”⑥简子问其姓而延之以官。当道者曰：“臣野人，致帝命耳。”遂不见。简子书藏之府。
<br>
<br>　　<span style="font-size:10.5pt;color:'004060'">注①索隐简子见当道者，乃寤曰：“嘻，是吾前梦所见，知其名曰子□者。”
<br>
<br>　　注②正义范氏p中行氏之祖也。
<br>
<br>　　注③正义副谓皆子姓也。
<br>
<br>　　注④正义谓代及智氏也。
<br>
<br>　　注⑤正义今时服也，废除裘裳也。
<br>
<br>　　注⑥正义武灵王略中山地至宁葭，西略胡地至楼烦p榆中是也。</span>
<br>
<br>　　异日，姑布子卿①见简子，简子召诸子相之。子卿曰：“无为将军者。”简子曰：
“赵氏其灭乎？”子卿曰：“吾尝见一子于路，殆君之子也。”简子召子毋恤。毋恤至，
则子卿起曰：“此真将军矣！”简子曰：“此其母贱，翟婢也，奚道贵哉？”子卿曰：
“天所授，虽贱必贵。”自是之后，简子尽召诸子与语，毋恤最贤。简子乃告诸子曰：
“吾藏宝符于常山上，先得者赏。”诸子驰之常山上，求，无所得。毋恤还，曰：“已
得符矣。”简子曰：“奏之。”毋恤曰：“从常山上临代，代可取也。”②简子于是知
毋恤果贤，乃废太子伯鲁，而以毋恤为太子。
<br>
<br>　　<span style="font-size:10.5pt;color:'004060'">注①集解司马彪曰：“姑布，姓；子卿，字。”
<br>
<br>　　注②正义地道记云：“恒山在上曲阳县西北百四十里。北行四百五十里得恒山岌，
号飞狐口，北则代郡也。”</span>
<br>
<br>　　后二年，晋定公之十四年，范p中行作乱。明年春，简子谓邯郸大夫午曰：“归我
]士五百家，吾将置之晋阳。”①午许诺，归而其父兄不听，②倍言。
<br>
<br>　　赵鞅捕午，囚之晋阳。乃告邯郸人曰：“我私有诛午也，诸君欲谁立？”③遂杀午。
赵稷p涉宾以邯郸反。④晋君使籍秦⑤围邯郸。荀寅p范吉射⑥与午善，⑦不肯助秦而谋作乱，董安于知
之。十月，范p中行氏⑧伐赵鞅，鞅奔晋阳，晋人围之。范吉射p荀寅仇人魏襄等谋逐
荀寅，以梁婴父代之；⑨逐吉射，以范皋绎代之。⑩荀栎⑾言于晋侯曰：“君命大
臣，始乱者死。今三臣始乱⑿而独逐鞅，用刑不均，请皆逐之。”十一月，荀栎p韩不
佞p⒀魏哆⒁奉公命以伐范p中行氏，不克。范p中行氏反伐公，公击之，范p中行败
走。丁未，二子⒂奔朝歌。韩p魏以赵氏为请。⒃十二月辛未，赵鞅入绛，盟于公宫。
其明年，知伯文子谓赵鞅曰：“范p中行虽信为乱，安于发之，是安于与谋也。晋国有
法，始乱者死。夫二子已伏罪而安于独在。”赵鞅患之。安于曰：“臣死，赵氏定，晋国宁，吾死晚矣。”遂自杀。赵氏以告知伯，然后赵氏宁。
<br>
<br>　　<span style="font-size:10.5pt;color:'004060'">注①集解服虔曰：“往年赵鞅围]，]人恐惧，故贡五百家，鞅置之邯郸，又欲更
徙于晋阳。”
<br>
<br>　　注②集解服虔曰：“午之诸父兄及邯郸中长老。”
<br>
<br>　　注③集解杜预曰：“午，赵鞅同族，别封邯郸，故使邯郸人更立午宗亲也。”
<br>
<br>　　注④集解服虔曰：“稷，午子。”
<br>
<br>　　注⑤集解左传曰籍秦此时为上军司马。索隐据系本，晋大夫籍游之孙，籍谈之子
<br>
<br>　　注⑥索隐范氏，晋大夫隰叔之子，士J之后。J生成伯缺，缺生武子会，会生文叔燮，燮
生宣叔□，□生献子鞅，鞅生吉射。
<br>
<br>　　注⑦集解左传曰：“午，荀寅之甥。荀寅，范吉射之姻。”
<br>
<br>　　注⑧索隐系本云：“晋大夫逝遨生桓伯林父，林父生宣伯庚宿，庚宿生献伯偃，偃
生穆伯吴，吴生寅。本姓荀，自荀偃将中军，晋改中军曰中行，因氏焉。元与智伯同祖
逝遨，故智氏亦称荀。”正义按：会食邑于范，因为范氏。又中行寅本姓荀，自荀偃将
中军为中行，因号中行氏。元与智氏同承袭逝遨，姓荀氏。
<br>
<br>　　注⑨集解贾逵曰：“梁婴父，晋大夫也。”
<br>
<br>　　注⑩集解服虔曰：“范氏之侧室子。”
<br>
<br>　　注⑾集解服虔曰：“荀栎，智文子。”索隐系本云：“逝遨生庄子首，首生武子，
生庄子朔，朔生悼子盈，盈生文子栎，栎生宣子申，申生智伯瑶。”
<br>
<br>　　注⑿集解贾逵曰：“范p中行p赵也。”
<br>
<br>　　注⒀索隐韩简子。
<br>
<br>　　注⒁索隐魏简子。系本名取。
<br>
<br>　　注⒂索隐范吉射p荀寅也。
<br>
<br>　　注⒃集解服虔曰：“以其罪轻于荀p范也。”正义按：赵鞅被范p中行伐，乃奔晋
阳，以其罪轻，故韩p魏为请晋君而得入绛。</span>
<br>
<br>　　孔子闻赵简子不请晋君而执邯郸午，保晋阳，故书春秋曰“赵鞅以晋阳畔”。
<br>
<br>　　赵简子有臣曰周舍，好直谏。周舍死，简子每听朝，常不悦，大夫请@。简子曰：
“大夫无罪。吾闻千羊之皮不如一狐之腋。诸大夫朝，徒闻唯唯，不闻周舍之鄂鄂，是
以忧也。”①简子由此能附赵邑而怀晋人。
<br>
<br>　　<span style="font-size:10.5pt;color:'004060'">注①集解韩诗外传曰：“周舍立于门下三日三夜，简子使问之曰：‘子欲见寡人何
事？’对曰：‘愿为鄂鄂之臣，墨笔操牍，从君之过，而日有所记，月有所成，岁有所
效也。’”</span>
<br>
<br>　　晋定公十八年，赵简子围范、中行于朝歌，中行文子①奔邯郸。明年，]灵
公卒。简子与阳虎送]太子蒯聩于]，]不内，居戚。②
<br>
<br>　　<span style="font-size:10.5pt;color:'004060'">注①索隐荀寅也。
<br>
<br>　　注②正义括地志云：“故戚城在相州澶水县东三十里。杜预云‘戚，]邑，在顿丘
*[]]*县西有戚城’是也。”</span>
<br>
<br>　　晋定公二十一年，简子拔邯郸，中行文子奔柏人。简子又围柏人，中行文子、范昭
子①遂奔齐。赵竟有邯郸、柏人。范、中行余邑入于晋。赵名晋卿，实专晋权，奉邑侔
于诸侯。
<br>
<br>　　<span style="font-size:10.5pt;color:'004060'">注①索隐范吉射也。</span>
<br>
<br>　　晋定公三十年，定公与吴王夫差争长于黄池，赵简子从晋定公，卒长吴。定公三十
七年卒，而简子除三年之丧，期而已。是岁，越王句践灭吴。
<br>
<br>　　晋出公十一年，知伯伐郑。赵简子疾，使太子毋恤将而围郑。知伯醉，以酒灌击毋
恤。毋恤k臣请死之。毋恤曰：“君所以置毋恤，为能忍。”然亦愠知伯。
<br>
<br>　　知伯归，因谓简子，使废毋恤，简子不听。毋恤由此怨知伯。
<br>
<br>　　晋出公十七年，简子卒，①太子毋恤代立，是为襄子。
<br>
<br>　　<span style="font-size:10.5pt;color:'004060'">注①集解张华曰：“赵简子在临水界，二并，上气成楼阁。”</span>
<br>
<br>　　赵襄子元年，越围吴。①襄子降丧食，使楚隆问吴王。②
<br>
<br>　　<span style="font-size:10.5pt;color:'004060'">注①正义年表及*(赵)**[越]*世家、*(云)*左传越灭吴在简子三十五年，已在襄子
元年前十五年矣，何得更有越围吴之事？从此以下至“问吴王”是三十年事，文*(说)*
*[脱]*误在此耳。
<br>
<br>　　注②正义左传云哀公二十年，简子死，襄子嗣立，以越围吴故，降父之祭馔，而使
楚隆慰问王，为哀公十三年。简子在黄池之役，与吴王质言曰“好恶同之”，故减祭馔
及问吴王也。而赵世家及六国年表云此年晋定公卒，简子除三年之丧，服而已。按：
简子死及使吴年月皆误，与左传文不同。</span>
<br>
<br>　　襄子姊前为代王夫人。简子既葬，未除服，北登夏屋，①请代王。使厨人操铜②
以食代王及从者，行斟，阴令宰人各③以击杀代王及从官，遂兴兵平代地。其姊闻之，
泣而呼天，摩自杀。代人怜之，所死地名之为摩之山。④遂以代封伯鲁子周为代成
君。伯鲁者，襄子兄，故太子。太子蚤死，故封其子。
<br>
<br>　　<span style="font-size:10.5pt;color:'004060'">注①集解徐广曰：“山在广武。”正义括地志云：“夏屋山一名贾屋山，今名贾母
山，在代州e门县东北三十五里。夏屋与句注山相接，盖北方之险，亦天下之阻路，所
以分别内外也。”
<br>
<br>　　注②正义音斗。其形方，有柄，取斟水器。说文云勺也。
<br>
<br>　　注③集解徐广曰：“一作‘雒’。”
<br>
<br>　　注④正义，今簪也。括地志云：“摩山一名磨山，亦名为*[鸣鸡]*山，在蔚
州飞狐县东北百五十里。魏土地记云‘代郡东南二十五里有马头山。赵襄子既杀代王，
使人迎其妇。代王夫人曰：“以弟慢夫，非仁也；以夫怨弟，非义也。”磨自刺而死。
使者遂亦自杀’。”</span>
<br>
<br>　　襄子立四年，知伯与赵、韩、魏尽分其范、中行故地。晋出公怒，告齐、鲁，欲以
伐四卿。四卿恐，遂共攻出公。出公奔齐，道死。知伯乃立昭公曾孙骄，是为晋懿公。
①知伯益骄。请地韩、魏，韩、魏与之。请地赵，赵不与，以其围郑之辱。知伯怒，遂
率韩、魏攻赵。赵襄子惧，乃奔保晋阳。
<br>
<br>　　<span style="font-size:10.5pt;color:'004060'">注①索隐或作“哀公”。其大父名雍，□昭公少子，号戴子也。</span>
<br>
<br>　　原过从，后，至于王泽，①见三人，自带以上可见，自带以下不可见。与原过竹二
节，莫通。曰：“为我以是遗赵毋恤。”原过既至，以告襄子。襄子齐三日，亲自剖竹，“赵毋恤，余霍泰山②山阳侯天使也。三月丙戌，余将使女反灭知氏。女亦立我百邑，余将赐女林胡之地。至于后世，且有伉王，赤黑，龙面而鸟，鬓麋髭裕大膺大
胸，修下而冯，左亟绯耍③奄有河宗，④至于休溷诸貉，⑤南伐晋别，⑥北灭黑姑。”
⑦襄子再拜，受三神之令。
<br>
<br>　　<span style="font-size:10.5pt;color:'004060'">注①正义括地志云：“王泽在绛州正平县南七里也。”
<br>
<br>　　注②集解徐广曰：“在河东永安县。”
<br>
<br>　　注③集解徐广曰：“修，或作‘随’。界，一作‘介’。”
<br>
<br>　　注④正义穆天子传云：“河宗之子孙*(则)**[K]*□絮。”按：盖在龙门河之上流，
岚、胜二州之地也。
<br>
<br>　　注⑤正义音陌。自河宗、休溷诸貉，乃戎狄之地也。
<br>
<br>　　注⑥正义赵南伐晋之别邑，谓韩、魏之邑也。
<br>
<br>　　注⑦正义亦戎国。</span>
<br>
<br>　　三国攻晋阳，岁余，引汾水灌其城，城不浸者三版。①城中悬釜而炊，易子而食。
k臣皆有外心，礼益慢，唯高共②不敢失礼。襄子惧，乃夜使相张孟同③私于韩、魏。
韩、魏与合谋，以三月丙戌，三国反灭知氏，共分其地。
<br>
<br>　　于是襄子行赏，高共为上。张孟同曰：“晋阳之难，唯共无功。”襄子曰：“方晋
阳急，k臣皆懈，惟共不敢失人臣礼，是以先之。”于是赵北有代，南并知氏，强于韩、
魏。遂祠三神于百邑，使原过主霍泰山祠祀。④
<br>
<br>　　<span style="font-size:10.5pt;color:'004060'">注①正义何休云：“八尺曰版。”
<br>
<br>　　注②集解徐广曰：“一作‘赫’。”
<br>
<br>　　注③索隐按：战国策作“张孟谈”。谈者，史迁之父名，迁例改为“同”。
<br>
<br>　　注④正义括地志云：“三神祠今名原过祠，今在霍山侧也。”</span>
<br>
<br>　　其后娶空同氏，①生五子。襄子为伯鲁之不立也，不肯立子，且必欲传位与伯鲁子
代成君。成君先死，乃取代成君子浣立为太子。②襄子立三十三年卒，浣立，是为献侯。
<br>
<br>　　<span style="font-size:10.5pt;color:'004060'">注①正义括地志云：“崆峒山在肃州福禄县东南六十里，古西戎地。又原州平高县
西百里亦有崆峒山，□黄帝问广成子道处。”俱是西戎地，未知孰是。
<br>
<br>　　注②索隐代成君名周，伯鲁之子。系本云代成君子起□襄子之子，不云伯鲁，非也。</span>
<br>
<br>　　献侯少即位，治中牟。①
<br>
<br>　　<span style="font-size:10.5pt;color:'004060'">注①集解地理志曰河南中牟县，赵献侯自耿徙此。瓒曰：“中牟在春秋之时是郑之
疆内也，及三卿分晋，则在魏之邦土也。赵界自漳水以北，不及此。春秋传曰‘]侯如
晋过中牟’，按中牟非]适晋之次也。汲郡古文曰‘齐师伐赵东鄙，围中牟’，此中牟
不在赵之东也。按中牟当漯水之北。”索隐此赵中牟在河北，非郑之中牟。正义按：五
鹿在魏州元城县东十二里，邺□相州荡阴县西五十八里，有牟山，盖中牟邑在此山侧也。</span>
<br>
<br>　　襄子弟桓子①逐献侯，自立于代，一年卒。国人曰桓子立非襄子意，乃共杀其子而
复迎立献侯。
<br>
<br>　　<span style="font-size:10.5pt;color:'004060'">注①索隐系本云襄子子桓子，与此不同。</span>
<br>
<br>　　十年，中山武公初立。①十三年，城平邑。②十五年，献侯卒，子烈侯籍立。
<br>
<br>　　<span style="font-size:10.5pt;color:'004060'">注①集解徐广曰：“西周桓公之子。桓公者，孝王弟而定王子。”索隐按：中山，
古鲜虞国，姬姓也。系本云中山武公居顾，桓公徙灵寿，为赵武灵王所灭，不言谁之子
孙。徐广云西周桓公之子，亦无所据，盖未能得其实耳。
<br>
<br>　　注②集解地理志曰代郡有平邑县。</span>
<br>
<br>　　烈侯元年，魏文侯伐中山，使太子击守之。六年，魏、韩、赵皆相立为诸侯，追尊
献子为献侯。
<br>
<br>　　烈侯好音，谓相国公仲连曰：“寡人有爱，可以贵之乎？”公仲曰：“富之可，贵
之则否。”烈侯曰：“然。夫郑歌者枪、石二人，①吾赐之田，人万亩。”
<br>
<br>　　公仲曰：“诺。”不与。居一月，烈侯从代来，问歌者田。公仲曰：“求，未有可
者。”有顷，烈侯复问。公仲终不与，乃称疾不朝。番吾君②自代来，谓公仲曰：“君
实好善，而未知所持。今公仲相赵，于今四年，亦有进士乎？”公仲曰：“未也。”番
吾君曰：“牛畜、荀欣、徐越皆可。”公仲乃进三人。及朝，烈侯复问：“歌者田何如？”
公仲曰：“方使择其善者。”牛畜侍烈侯以仁义，约以王道，烈侯然。③明日，荀欣
侍，以选练举贤，任官使能。明日，徐越侍，以节财俭用，察度功德。所与无不充，君
说。烈侯使使谓相国曰：“歌者之田且止。”官牛畜为师，荀欣为中尉，徐越为内史，
④赐相国衣二袭。⑤
<br>
<br>　　<span style="font-size:10.5pt;color:'004060'">注①索隐枪，七羊反。枪与石二人名。
<br>
<br>　　注②集解徐广曰：“番音盘。常山有番吾县。”正义括地志云：“番吾故城在恒州
房山县东二十里。”番蒲古今音异耳。
<br>
<br>　　注③正义音由，古字与“攸”同。言牛畜以仁义约以王道，故止歌者田。攸攸，气行貌，宽缓也。
<br>
<br>　　注④正义汉书百官公卿表云：“*(少府)*内史，周官，秦因之，掌治京师。”
<br>
<br>　　注⑤集解单复具为一袭。</span>
<br>
<br>　　九年，烈侯卒，弟武公立。①武公十三年卒，赵复立烈侯太子章，是为敬侯。是岁，魏文侯卒。
<br>
<br>　　<span style="font-size:10.5pt;color:'004060'">注①索隐谯周云：“系本及说赵语者并无其事，盖别有所据。”</span>
<br>
<br>　　敬侯元年，武公子朝作乱，不克，出奔魏。赵始都邯郸。
<br>
<br>　　二年，败齐于灵丘。①三年，救魏于廪丘，大败齐人。四年，魏败我兔台。筑刚平②以侵]。五年，齐、魏为]攻赵，取我刚平。六年，借兵于楚伐魏，取棘蒲。③八年，拔魏黄城。④九年，伐齐。齐伐燕，赵救燕。十年，与中山战于房子。⑤
<br>
<br>　　<span style="font-size:10.5pt;color:'004060'">注①集解地理志曰代郡有灵丘县。
<br>
<br>　　注②正义兔台、刚平并在河北。
<br>
<br>　　注③正义今赵州平棘县，古棘蒲邑。
<br>
<br>　　注④集解杜预曰：“陈留外黄县东有黄城。”正义括地志云：“故黄城在魏州冠氏
县南十里，因黄沟为名。”按：陈留外黄城非随所别也。
<br>
<br>　　注⑤正义赵州房子县是。</span>
<br>
<br>　　十一年，魏、韩、赵共灭晋，分其地。伐中山，又战于中人。①十二年，敬侯卒，
子成侯种立。
<br>
<br>　　<span style="font-size:10.5pt;color:'004060'">注①集解徐广曰：“中山唐县有中人亭。”正义括地志云：“中山故城一名中人亭，
在定州唐县东北四十一里，春秋时鲜虞国之中人邑也。”</span>
<br>
<br>　　成侯元年，公子胜与成侯争立，为乱。二年六月，雨雪。三年，太戊午①为相。伐
]，取乡邑七十三。魏败我蔺。②四年，与秦战高安，③败之。五年，伐齐于鄄。④魏
败我怀。攻郑，败之，以与韩，韩与我长子。⑤六年，中山筑长城。伐魏，败庠螅⑥
围魏惠王。七年，侵齐，至长城。⑦与韩攻周。八年，与韩分周以为两。⑧九年，与齐
战阿下。⑨十年，攻]，取甄。十一年，秦攻魏，赵救之石阿。⑩十二年，秦攻魏少梁，
⑾赵救之。十三年，秦献公使庶长国伐魏少梁，虏其太子、痤。魏败我浍，取皮牢。⑿成侯与韩昭侯遇上党。十四年，与韩攻秦。十五年，助魏攻齐。
<br>
<br>　　<span style="font-size:10.5pt;color:'004060'">注①集解徐广曰：“戊，一作‘成’。”
<br>
<br>　　注②正义地理志云属西河郡也。
<br>
<br>　　注③正义盖在河东。
<br>
<br>　　注④正义濮州鄄城县是也。
<br>
<br>　　注⑤集解地理志曰上党有长子县。
<br>
<br>　　注⑥正义庖糇恰Ｐ旃阍瞥ざ庞凶窃螅非也。括地志云：“浊水源出蒲州解县东北
平地。”尔时魏都安邑，韩、赵伐魏，岂河南至长杜也？解县浊水近于魏都，当是也。
<br>
<br>　　注⑦正义齐长城西头在济州平阴县。太山记云：“太山西北有长城，缘河经太山千
余里，琅邪入海。”括地志云：“所侵处在密州南三十里。”
<br>
<br>　　注⑧集解徐广曰：“显王二年。周纪无此。”正义括地志云：“史记周显二年，西
周惠公封少子子班于巩，为东周。其子武公为秦所灭。郭缘生述征记云巩县本周巩伯邑。”
<br>
<br>　　注⑨集解徐广曰：“战，一作‘会’也。”正义阿，东阿也，今济州东阿县也。
<br>
<br>　　注⑩正义盖在石、隰等州界也。
<br>
<br>　　注⑾正义少梁故城在同州韩城县南二十二里，古少梁国也。
<br>
<br>　　注⑿集解徐广曰：“魏年表曰取赵皮牢。”正义括地志云：“浍水县在绛州翼城县
东南二十五里。”按：皮牢当在浍之侧。</span>
<br>
<br>　　十六年，与韩、魏分晋，封晋君以端氏。①
<br>
<br>　　<span style="font-size:10.5pt;color:'004060'">注①集解徐广曰：“在平阳。”正义端氏，泽州县也。</span>
<br>
<br>　　十七年，成侯与魏惠王遇葛l。①十九年，与齐、宋会平陆，②与燕会阿。③二十年，魏献荣椽，因以为檀台。④二十一年，魏围我邯郸。二十二年，魏惠王拔我邯郸，齐亦败魏于桂陵。⑤二十四年，魏归我邯郸，与魏盟漳水上。秦攻我蔺。二
十五年，成侯卒。公子与太子肃侯⑥争立，败，亡奔韩。
<br>
<br>　　<span style="font-size:10.5pt;color:'004060'">注①集解徐广曰：“在马丘。年表曰十八年赵孟如齐。”
<br>
<br>　　注②正义兖州县也。平陆城*(与)*□古厥国。
<br>
<br>　　注③正义括地志云：“故葛城一名依城，又名西阿城，在瀛州高阳县西北五十里。
以徐、*(兖)**[A]*二水并过其西，又徂经其北。曲曰阿，以齐有东阿，故曰西阿城。
地理志云瀛州属河闲，赵分也。”按：燕会赵□此地。
<br>
<br>　　注④集解徐广曰：“襄国县有檀台。”索隐刘氏云“荣椽盖地名，其中有一高处，
可以为台”，非也。按：荣椽是良材，可为椽，凼斡泄馊伲所以魏献之，故赵因用之
以为檀台。正义郑玄云：“荣，屋翼也。”说文云：“椽，榱也。屋o之两头起者为荣
也。”括地志云：“檀台在持萘诚乇倍里。”
<br>
<br>　　注⑤正义括地志云：“故桂城在曹州乘氏县东北二十一里，故老云此□桂陵也。”
<br>
<br>　　注⑥索隐系本云名语。</span>
<br>
<br>　　肃侯元年，夺晋君端氏，徙处屯留。①二年，与魏惠王遇于阴晋。②三年，公子范
袭邯郸，不胜而死。四年，朝天子。六年，攻齐，拔高唐。七年，公子刻攻魏首垣。③十一年，秦孝公使商君伐魏，虏其将公子n。赵伐魏。十二年，秦孝公卒，商君死。十五年，起寿陵。④魏惠王卒。
<br>
<br>　　<span style="font-size:10.5pt;color:'004060'">注①正义括地志云：“屯留故城在潞州长子县东北三十里，本汉屯留县城也。”
<br>
<br>　　注②正义地理志云华阴县，魏之阴晋，秦惠文王更名宁秦，高帝更名华阴。今属华州。
<br>
<br>　　注③正义盖在河北也。
<br>
<br>　　注④正义徐广云：“在常山。”</span>
<br>
<br>　　十六年，肃侯游大陵，①出于鹿门，②大戊午扣马③曰：“耕事方急，一日不作，
百日不食。”肃侯下车谢。
<br>
<br>　　<span style="font-size:10.5pt;color:'004060'">注①集解徐广曰：“太原有大陵县，亦曰陆。”正义括地志云：“大陵城在并州文
水县北十三里，汉大陵县城。”
<br>
<br>　　注②正义并州盂县西有白鹿泓，源出白鹿山南渚，盖鹿门在北山水之侧也。
<br>
<br>　　注③集解吕忱曰：“扣，牵马。”</span>
<br>
<br>　　十七年，围魏黄，不克。①筑长城。②
<br>
<br>　　<span style="font-size:10.5pt;color:'004060'">注①集解地理志曰山阳有黄县。正义黄城在魏州，前拔之，却为魏，今赵围之矣。
<br>
<br>　　注②正义刘伯庄云“盖从云中以北至代”。按：赵长城从蔚州北西至岚州北，尽赵
界。又疑此长城在*(潭)*[漳]水之北，赵南界。</span>
<br>
<br>　　十八年，齐p魏伐我，我决河水灌之，兵去。二十二年，张仪相秦。赵疵与秦战，
败，秦杀疵河西，取我蔺p离石。二十三年，韩举①与齐p魏战，死于桑丘。②
<br>
<br>　　<span style="font-size:10.5pt;color:'004060'">注①集解徐广曰：“韩将。”
<br>
<br>　　注②集解地理志云泰山有桑丘县。正义括地志云：“桑丘城在易州遂城县界。”</span>
<br>
<br>　　或云在泰山，非也。此时齐伐燕桑丘，三晋皆来救之，不得在泰山*(有)**[之]*桑
丘县，此说甚误也。
<br>
<br>　　二十四年，肃侯卒。秦p楚p燕p齐p魏出锐师各万人来会葬。子武灵王立。①
<br>
<br>　　<span style="font-size:10.5pt;color:'004060'">注①索隐名雍。</span>
<br>
<br>　　武灵王元年，①阳文君赵豹相。梁襄王与太子嗣，韩宣王与太子仓来朝信宫。②武灵王少，未能听政，博闻师三人，左右司过三人。及听政，先问先王贵臣肥义，加其秩；国三老年八十，月致其礼。
<br>
<br>　　<span style="font-size:10.5pt;color:'004060'">注①集解徐广曰：“年表云魏败我赵护。”
<br>
<br>　　注②正义在持萘诚匾病</span>
<br>
<br>　　三年，城z。四年，与韩会于区鼠。①五年，娶韩女为夫人。
<br>
<br>　　<span style="font-size:10.5pt;color:'004060'">注①正义盖在河北。</span>
<br>
<br>　　八年，韩击秦，不胜而去。五国相王，赵独否，曰：“无其实，敢处其名乎！”
<br>
<br>　　令国人谓已曰“君”。
<br>
<br>　　九年，与韩p魏共击秦，秦败我，斩首八万级。齐败我观泽。①十年，秦取我中都
及西阳。②齐破燕。燕相子之为君，君反为臣。十一年，王召公子职于韩，立以为燕王，
③使乐池送之。④十三年，秦拔我蔺，虏将军赵庄。⑤楚p魏王来，过邯郸。十四年，
赵何攻魏。
<br>
<br>　　<span style="font-size:10.5pt;color:'004060'">注①正义括地志云：“观泽故城在魏州顿丘县东十八里也。”
<br>
<br>　　注②集解徐广曰：“年表云‘秦取中都p西阳p安邑。十一年，秦败我将军英’。太原有中都县，西河有中阳县。”
<br>
<br>　　注③集解徐广曰：“纪年亦云尔。”
<br>
<br>　　注④集解按燕世家，子之死后，燕人共立太子平，是为燕昭王，无赵送公子职为燕
王之事，当是赵闻燕乱，遥立职为燕王，虽使乐池送之，竟不能就。索隐燕系家无其事，
盖是疏也。今此云“使乐池送之”，必是凭旧史为说。且纪年之书，其说又同，则裴S
之解得其旨矣。
<br>
<br>　　注⑤正义本一作“芘”，音疋婢反。</span>
<br>
<br>　　十六年，秦惠王卒。王游大陵。他日，王梦见处女鼓琴而歌诗曰：“美人荧荧兮，
颜若苕之荣。①命乎命乎，曾无我嬴！”②异日，王饮酒乐，数言所梦，想见其状。吴
广闻之，因夫人而内其女娃嬴。③孟姚也。④孟姚甚有宠于王，是为惠后。
<br>
<br>　　<span style="font-size:10.5pt;color:'004060'">注①集解綦毋邃曰：“陵苕之草其华紫。”正义苕音条。毛诗疏云：“苕，饶也。
幽州谓之翘饶。蔓似Z豆而细，叶似蒺犊而青，其华细绿色，可生食，味如小豆藿也。”
又本草经云：“陵苕生下湿水中，七八月生，华紫，草可以染帛，煮沐头，发即黑也。”
<br>
<br>　　注②集解綦毋邃曰：“言有命禄，生遇其时，人莫知己贵盛盈满也。”正义按：命，名也。嬴，姓嬴也。言世名其美好，曾无我好嬴也。重言“名乎”者，以谈说也。
<br>
<br>　　注③集解方言曰：“娃，美也。吴有馆娃之宫。”
<br>
<br>　　注④集解徐广曰；“古史考云内其女曰娃。”索隐孟姚，吴广女也。广，舜之后，
故上文云“余思虞舜之勋，故命其倥孟姚以配而七代之孙”是已。然舜后封虞，在河
东大阳山西上虞城是，亦曰吴城。虞吴音相近，故舜后亦姓吴，非独太伯p虞仲之裔。</span>
<br>
<br>　　十七年，王出九门，①为野台，②以望齐p中山之境。
<br>
<br>　　<span style="font-size:10.5pt;color:'004060'">注①集解徐广曰：“在常山。”正义本战国时赵邑。战国策云：“本有宫室而居，
赵武灵王改为九门。”
<br>
<br>　　注②集解徐广曰：“野，一作‘望’。”正义括地志云：“野台一名义台，在定州
新乐县西南六十三里。”</span>
<br>
<br>　　十八年，秦武王与孟说举龙文赤鼎，绝膑①而死。赵王使代相赵固迎公子稷于燕，
送归，立为秦王，是为昭王。
<br>
<br>　　<span style="font-size:10.5pt;color:'004060'">注①集解徐广曰：“一作‘绝瞑’。音亡丁反。”</span>
<br>
<br>　　十九年春正月，大朝信宫。召肥义与议天下，五日而毕。王北略中山之地，至于房
子，①遂之代，北至无穷，西至河，登黄华之上。②召楼缓谋曰：“我先王因世之变，
以长南藩之地，属阻漳p滏之险，立长城，又取蔺p郭狼，败林人③于荏，而功未遂。
今中山在我腹心，北有燕，④东有胡，⑤西有林胡p楼烦p秦p韩之边，⑥而无强兵之
救，是亡社稷，柰何？夫有高世之名，必有遗俗之累。吾欲胡服。”楼缓曰：“善。”
k臣皆不欲。
<br>
<br>　　<span style="font-size:10.5pt;color:'004060'">注①正义赵州县也。
<br>
<br>　　注②正义黄华盖西河侧之山名也。
<br>
<br>　　注③正义即林胡也。
<br>
<br>　　注④正义地理志云赵分晋，北有信都p中山，又得涿郡之高阳p|州乡；东有清河
p河闲，又得渤海郡东平舒等七县。在河以北，故言“北有燕”。
<br>
<br>　　注⑤正义赵东有瀛州之东北。营州之境即东胡p乌丸之地。服虔云：“东胡，乌丸
之先，后为鲜卑也。”
<br>
<br>　　注⑥正义林胡p楼烦即岚p胜之北也。岚p胜以南石州p离石p蔺等，七国时赵边
邑也。秦隔河也。晋p畅p潞p泽等州皆七国时韩地，为并赵西境也。</span>
<br>
<br>　　于是肥义侍，王曰：“简p襄主之烈，计胡p翟之利。为人臣者，宠有孝弟长幼顺
明之节，通有补民益主之业，①此两者臣之分也。今吾欲继襄主之迹，开于胡p翟之乡，
而卒世不见也。②为敌弱，③用力少而功多，可以毋尽百姓之劳，而序往古之勋。④夫
有高世之功者，负遗俗之累；⑤有独智之虑者，任骜民之怨。⑥今吾将胡服骑射以教百
姓，而世必议寡人，柰何？”肥义曰：“臣闻疑事无功，疑行无名。王既定负遗俗之虑，
殆无顾天下之议矣。夫论至德者不和于俗，成大功者不谋于。昔者舜舞有苗，禹袒裸
国，非以养欲而乐志也，务以论德而约功也。愚者成事，智者未形，则王何疑焉。”
王曰：“吾不疑胡服也，吾恐天下笑我也。狂夫之乐，智者哀焉；愚者所笑，贤者察焉。世有顺我者，胡服之功未可知也。虽驱世以笑我，胡地中山吾必有之。”于是遂胡服矣。
<br>
<br>　　<span style="font-size:10.5pt;color:'004060'">注①正义宠，贵宠也。通，达理也。凡为人臣，有孝弟长幼顺明之节制者，得贵宠
也；有补民益主之功业者，为达理也。
<br>
<br>　　注②正义卒，子律反，尽也。言尽世闲不见补民益主之忠臣也。
<br>
<br>　　注③正义我为胡服，敌人必困弱也。
<br>
<br>　　注④正义厚，重也。往古谓赵简子p襄子也。
<br>
<br>　　注⑤正义负，留也。言古周公p孔子留衣冠礼义之俗，今变为胡服，是负留风俗之
谴累也。
<br>
<br>　　注⑥正义言世有独计智之思虑者，必任隐逸敖慢之民怨望也。
</span></td>
  </tr>
<tr><td align=center><a href="index.htm"><span style="font-size:12pt; color: #2895C3; letter-spacing: 1px; line-height: 25px;">返&nbsp;&nbsp;回</span></a>&nbsp;&nbsp;&nbsp;&nbsp;<a href="043b.htm"><span style="font-size:12pt; color: #2895C3; letter-spacing: 1px; line-height: 25px;">待&nbsp;&nbsp;续</span></a></td></tr>
</table>
</center></div>
<div align="center"><center>
<table border=0 width=100% cellspacing=0 cellpadding=0>

<tr>
 <td  align='center'style="font-size: 11.5pt"><hr width="85%" size="1" 
 color="#CBE2EC"><a href="http://www.my285.com/">梦远书城(<font face="华文新魏">my285.com</font>)</a></td></tr></table>
</center></div>
<div align="center">
<script src="http://www.my285.com/41tf/gdx.js"></script>
<script src="http://www.my285.com/41tf/wd.js"></script></div>


<center><script src="../../41tf/WB.js"></script></center>
<script src="../../41tf/wdp.js"></script>
<script src="../../41tf/wdt.js"></script>
<div style='display:"none"'><script src="../../41tf/tj.js"></script></div>

</body>

<!-- Mirrored from www.my285.com/shishu/shiji/043.htm by HTTrack Website Copier/3.x [XR&CO'2007], Thu, 21 Mar 2013 03:59:33 GMT -->
</html>
