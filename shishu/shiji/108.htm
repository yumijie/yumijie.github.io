<html>

<!-- Mirrored from www.my285.com/shishu/shiji/108.htm by HTTrack Website Copier/3.x [XR&CO'2007], Thu, 21 Mar 2013 04:00:46 GMT -->
<head>
<meta http-equiv="Content-Type" content="text/html; charset=gb2312">
<title>梦远书城_史记(集注本) </title>
<link rel="stylesheet" href="images/wyt.css">

</head>
<center><script src="http://www.my285.com/41tf/DH1.js"></script></center>
<table border="0" width="100%" cellspacing="0" cellpadding="0" background="../../41tf/bj1.gif">
<tr><td align="center">
<script src="../../41tf/DH0.js"></script></td></tr></table>
<center><script src="../../41tf/DH.js"></script></center>
<div align="center">
<script src="http://www.my285.com/41tf/dd.js"></script>
<script src="http://www.my285.com/41tf/gds.js"></script></div><body bgcolor="#f7f7e7" topmargin="2" leftmargin="0" rightmargin="0" 
bottommargin="0">

<div align="center"><img src="images/logo.gif" width="165" height="41"></div>
<div align="center"><hr color="#CBE2EC" width=85%></div>
<div align=center><table width=85%>
   <tr><td align=right style="font-size:12pt; color: #2895C3; letter-spacing: 1px; line-height: 25px;">卷一百零八&nbsp;&nbsp;韩长孺列传　第四十八
</span></td></tr></table></div><p>
<div align="center"><center>
<table border="0" width="85%">
  <tr>
    <td style="font-size:12pt; line-height: 150%;"><br>
<br>　　御史大夫韩安国者，梁成安人也，①后徙睢阳。②尝受韩子p杂家说于驺田生所。
③事梁孝王为中大夫。吴楚反时，孝王使安国及张羽为将，I④吴兵于东界。张羽力战，
安国持重，以故吴不能过梁。吴楚已破，安国p张羽名由此显。
<br>
<br>　　<span style="font-size:10.5pt;color:'004060'">注①集解徐广曰：“在汝颍之闲也。”索隐按：徐广云“在汝颍之闲”。汉书地理
志县名，属陈留。正义括地志云：“成安故城在汝州梁县东二十三里。”地理志云成安
属颍川郡。陈留郡又有成安县，亦属梁，未知孰是也。
<br>
<br>　　注②正义今宋州宋城。
<br>
<br>　　注③索隐案：安国学韩子及杂家说于驺县田生之所。
<br>
<br>　　注④索隐上音酱，下音汗。</span>
<br>
<br>　　梁孝王，景帝母弟，窦太后爱之，令得自请置相p二千石，出入游戏，僭于天子。
天子闻之，心弗善也。太后知帝不善，乃怒梁使者，弗见，案责王所为。韩安国为梁使，
见大长公主①而泣曰：“何梁王为人子之孝，为人臣之忠，太后曾弗省也？②夫前日吴p楚p齐p赵七国反时，自关以东皆合从西乡，惟梁最亲为艰难。
<br>
<br>　　梁王念太后p帝在中，③而诸侯扰乱，一言泣数行下，跪送臣等六人，将兵击却吴
楚，吴楚以故兵不敢西，而卒破亡，梁王之力也。今太后以小节苛礼④责望梁王。梁王
父兄皆帝王，所见者大，故出称跸，入言警，车旗皆帝所赐也，即欲以鞅上兀⑤驱驰
国中，以夸诸侯，令天下尽知太后p帝爱之也。今梁使来，辄案责之。梁王恐，日夜涕
泣思慕，不知所为。何梁王之为子孝，为臣忠，而太后弗恤也？”大长公主具以告太后，
太后喜曰：“为言之帝。”言之，帝心乃解，而免冠谢太后曰：“兄弟不能相教，乃为
太后遗忧。”悉见梁使，厚赐之。其后梁王益亲O。太后p长公主更赐安国可直千余金。
名由此显，结于汉。
<br>
<br>　　<span style="font-size:10.5pt;color:'004060'">注①集解徐广曰：“景帝姊。”索隐案：□馆陶公主。正义如淳云：“景帝妹也。”
<br>
<br>　　注②索隐省音仙井反。省者，察也。
<br>
<br>　　注③正义谓关中也。又云京师在天下之中。
<br>
<br>　　注④索隐案：谓苛细小礼以责之。
<br>
<br>　　注⑤集解徐广曰：“鳎一作‘绗’也。”S案：饕舫笱欠矗夸也。索隐□音丑
亚反，字如“G”。□者，夸也。汉书作“”，音火亚反。绗音寒孟反。</span>
<br>
<br>　　其后安国坐法抵罪，蒙①狱吏田甲辱安国。安国曰：“死灰独不复然乎？”田甲曰：
“然即溺之。”居无何，梁内史缺，汉使使者拜安国为梁内史，起徒中为二千石。田甲
亡走。安国曰：“甲不就官，我灭而宗。”甲因肉袒谢。安国笑曰：“可溺矣！公等足与治乎？”②卒善遇之。
<br>
<br>　　<span style="font-size:10.5pt;color:'004060'">注①集解蒙，县名。索隐抵音丁礼反。蒙，县名，属梁国也。
<br>
<br>　　注②索隐案：谓不足与绳*(持)**[治]*之。治音持也。</span>
<br>
<br>　　梁内史之缺也，孝王新得齐人公孙诡，说之，欲请以为内史。窦太后闻，乃诏王以
安国为内史。
<br>
<br>　　公孙诡p羊胜说孝王求为帝太子及益地事，恐汉大臣不听，乃阴使人刺汉用事谋臣。
及杀故吴相袁盎，景帝遂闻诡p胜等计画，乃遣使捕诡p胜，必得。汉使十辈至梁，相
以下举国大索，月余不得。内史安国闻诡p胜匿孝王所，安国入见王而泣曰：“主辱臣
死。①大王无良臣，故事纷纷至此。今诡p胜不得，请辞赐死。”王曰：“何至此？”
安国泣数行下，曰：“大王自度于皇帝，孰与太上皇之与高皇帝及皇帝之与临江王亲？”
孝王曰：“弗如也。”安国曰：“夫太上p临江亲父子之闲，然而高帝曰‘提三尺剑取天下
者朕也’，故太上皇终不得制事，居于栎阳。临江王，适长太子也，以一言过，废王临
江；②用宫垣事，卒自杀中尉府。何者？治天下终不以私乱公。语曰：‘虽有亲父，安知其不为虎？虽有亲兄，安知其不为狼？’今大王列在诸侯，悦一邪臣③浮说，犯上禁，桡明法。天子以太后故，不忍致法于王。太后日夜涕泣，幸大王
自改，而大王终不觉寤。有如太后宫车即晏驾，大王尚谁攀乎？”
<br>
<br>　　语未卒，孝王泣数行下，谢安国曰：“吾今出诡p胜。”诡p胜自杀。汉使还报，
梁事皆得释，安国之力也。于是景帝p太后益重安国。孝王卒，共王即位，安国坐法失
官，居家。
<br>
<br>　　<span style="font-size:10.5pt;color:'004060'">注①索隐此语见国语。
<br>
<br>　　注②集解如淳曰：“景帝尝属诸姬，太子母栗姬言不逊，由是废太子，栗姬忧死。”
<br>
<br>　　注③索隐悦，汉书作“[”。说文云“[，诱也”。</span>
<br>
<br>　　建元中，武安侯田`为汉太尉，亲贵用事，安国以五百金物遗`。`言安国太后，
天子亦素闻其贤，即召以为北地都尉，迁为大司农。闽越p东越相攻，安国及大行王恢
将。未至越，越杀其王降，汉兵亦罢。建元六年，武安侯为丞相，安国为御史大夫。
<br>
<br>　　匈奴来请和亲，天子下议。大行王恢，燕人也，数为边吏，习知胡事。议曰：“汉
与匈奴和亲，率不过数岁即复倍约。不如勿许，兴兵击之。”安国曰：“千里而战，兵
不获利。今匈奴负戎马之足，怀禽兽之心，迁徙鸟举，难得而制也。得其地不足以为广，
有其不足以为强，自上古不属为人。①汉数千里争利，则人马罢，虏以全制其敝。且
强弩之极，矢不能穿鲁缟；②冲风之末，力不能漂鸿毛。非初不劲，末力衰也。击之不
便，不如和亲。”k臣议者多附安国，于是上许和亲。
<br>
<br>　　<span style="font-size:10.5pt;color:'004060'">注①索隐案：晋灼云“不内属于汉为人”。
<br>
<br>　　注②集解许慎曰：“鲁之缟尤薄。”</span>
<br>
<br>　　其明年，则元光元年，雁门马邑豪聂翁壹①因大行王恢言上曰：“匈奴初和亲，亲
信边，可诱以利。”阴使聂翁壹为闲，亡入匈奴，谓单于曰：“吾能斩马邑令丞吏，以
城降，财物可尽得。”单于爱信之，以为然，许聂翁壹。聂翁壹乃还，诈斩死罪囚，县
其头马邑城，示单于使者为信。曰：“马邑长吏已死，可急来。”于是单于穿塞将十余万骑，入武州塞。②
<br>
<br>　　<span style="font-size:10.5pt;color:'004060'">注①集解张晏曰：“豪犹帅也。”索隐聂，姓也；翁壹，名也。汉书云“聂壹”。
<br>
<br>　　注②集解徐广曰：“在雁门。”索隐地理志县名，属e门。又崔浩云“今平城直西
百里有武州城”是也。</span>
<br>
<br>　　当是时，汉伏兵车骑材官二十余万，匿马邑旁谷中。]尉李广为骁骑将军，①太仆
公孙贺为轻车将军，②大行王恢为将屯将军，③太中大夫李息为材官将军。④御史大夫
韩安国为护军将军，诸将皆属护军。约单于入马邑而汉兵纵发。王恢p李息p李广别从
代主击其辎重。⑤于是单于入汉长城武州塞。
<br>
<br>　　未至马邑百余里，行掠卤，徒见畜牧于野，不见一人。单于怪之，攻烽燧，得武州
尉史。欲刺问尉史。尉史曰：“汉兵数十万伏马邑下。”单于顾谓左右曰：“几为汉所卖！”⑥乃引兵还。出塞，曰：“吾得尉史，乃天也。”命尉史为“天王”。塞下传言单于已引去。汉兵追至塞，度弗及，即罢。王恢等兵三万，闻单于不与
汉合，度往击辎重，必与单于精兵战，汉兵势必败，则以便宜罢兵，皆无功。
<br>
<br>　　<span style="font-size:10.5pt;color:'004060'">注①集解汉书曰：“北貉燕人来致骁骑。”应劭曰：“骁，健也。”张晏曰：“骁，
勇也，若六博之枭矣。”
<br>
<br>　　注②正义司马续汉书云：“轻车，古之战车。”
<br>
<br>　　注③正义李奇云：“监主诸屯。”
<br>
<br>　　注④正义臣瓒云：“材官，骑射之官。”
<br>
<br>　　注⑤正义释名云：“辎，厕也。所载衣服杂厕其中。”
<br>
<br>　　注⑥正义几音祈。</span>
<br>
<br>　　天子怒王恢不出击单于辎重，擅引兵罢也。恢曰：“始约虏入马邑城，兵与单于接，
而臣击其辎重，可得利。今单于闻，不至而还，臣以三万人不敌，A取辱耳。①臣固
知还而斩，然得完陛下士三万人。”于是下恢廷尉。廷尉当恢逗桡，当斩。②恢私行千金丞相`。`不敢言上，而言于太后曰：“王恢首造马邑事，今不成而诛恢，是为匈奴报仇也。”上朝太后，太后以丞相言告上。上曰：“首为马邑事者，恢
也，故发天下兵数十万，从其言，为此。且纵单于不可得，恢所部击其辎重，犹颇可得，
以慰士大夫心。今不诛恢，无以谢天下。”于是恢闻之，乃自杀。
<br>
<br>　　<span style="font-size:10.5pt;color:'004060'">注①集解徐广曰：“A，一作‘只’也。”
<br>
<br>　　注②集解汉书音义曰：“逗，曲行避敌也；桡，顾望。军法语也。”索隐案：劭云“逗，曲行而避敌，音豆”。又音住，住谓留止也。桡，屈弱也，女孝反。一云桡，顾望也。</span>
<br>
<br>　　安国为人多大略，智足以当世取合，而出于忠厚焉。①贪嗜于财。所推举皆廉士，
贤于己者也。于梁举壶遂p臧固p郅他，②皆天下名士，士亦以此称慕之，唯天子以为
国器。安国为御史大夫四岁余，丞相田`死，安国行丞相事，奉引堕车蹇。③天子议置
相，欲用安国，使使视之，蹇甚，乃更以平棘侯薛泽为丞相。安国病免数月，蹇愈，上
复以安国为中尉。岁余，徙为]尉。
<br>
<br>　　<span style="font-size:10.5pt;color:'004060'">注①索隐案：出者，去也。言安国为人无忠厚之行。
<br>
<br>　　注②索隐上音质，下徒河反。谓三人姓名也，壶遂也，臧固也，郅他也。若汉书则
云“至他”，言至于他处，亦举名士也。
<br>
<br>　　注③集解如淳曰：“为天子导引而堕车，跛足。”</span>
<br>
<br>　　车骑将军]青击匈奴，①出上谷，破胡茏城。②将军李广为匈奴所得，复失之；公
孙敖大亡卒：皆当斩，赎为庶人。明年，匈奴大入边，杀辽西太守，及入e门，所杀略
数千人。车骑将军]青击之，出e门。]尉安国为材官将军，屯于渔阳。③安国捕生虏，
言匈奴远去。即上书言方田作时，请且罢军屯。
<br>
<br>　　罢军屯月余，匈奴大入上谷p渔阳。安国壁乃有七百余人，出与战，不胜，复入壁。
匈奴虏略千余人及畜产而去。天子闻之，怒，使使责让安国。徒安国益东，屯右北平。
④是时匈奴虏言当入东方。
<br>
<br>　　<span style="font-size:10.5pt;color:'004060'">注①集解徐广曰：“元光六年也。”
<br>
<br>　　注②集解茏音龙。索隐音龙。
<br>
<br>　　注③正义幽州县。
<br>
<br>　　注④正义幽州渔阳县东南七十七里北平城，即汉右北平也。</span>
<br>
<br>　　安国始为御史大夫及护军，后稍斥疏，下迁；而新幸壮将军]青等有功，益贵。
<br>
<br>　　安国既疏远，默默也；将屯又为匈奴所欺，失亡多，甚自愧。幸得罢归，乃益东徙
屯，意忽忽不乐。数月，病欧血死。安国以元朔二年中卒。
<br>
<br>　　太史公曰：余与壶遂定律历，观韩长孺之义，壶遂之深中隐厚。①世之言梁多长者，
不虚哉！壶遂官至詹事，天子方倚以为汉相，会遂卒。不然，壶遂之内廉行修，斯鞠躬
君子也。
<br>
<br>　　<span style="font-size:10.5pt;color:'004060'">注①集解徐广曰：“一云‘廉正忠厚’。”</span>
<br>
<br>　　【索隐述赞】安国忠厚，初为梁将。因事坐法，免徒起相。死灰更然，生虏失防。
推贤见重，贿金贻谤。雪泣悟主，臣节可亮。
</span></td>
  </tr>
<tr><td align=center><a href="index.htm"><span style="font-size:12pt; color: #2895C3; letter-spacing: 1px; line-height: 25px;">返&nbsp;&nbsp;回</span></a>&nbsp;&nbsp;&nbsp;&nbsp;<a href="109.htm"><span style="font-size:12pt; color: #2895C3; letter-spacing: 1px; line-height: 25px;">下一页</span></a></td></tr>
</table>
</center></div>
<div align="center"><center>
<table border=0 width=100% cellspacing=0 cellpadding=0>

<tr>
 <td  align='center'style="font-size: 11.5pt"><hr width="85%" size="1" 
 color="#CBE2EC"><a href="http://www.my285.com/">梦远书城(<font face="华文新魏">my285.com</font>)</a></td></tr></table>
</center></div>
<div align="center">
<script src="http://www.my285.com/41tf/gdx.js"></script>
<script src="http://www.my285.com/41tf/wd.js"></script></div>


<center><script src="../../41tf/WB.js"></script></center>
<script src="../../41tf/wdp.js"></script>
<script src="../../41tf/wdt.js"></script>
<div style='display:"none"'><script src="../../41tf/tj.js"></script></div>

</body>

<!-- Mirrored from www.my285.com/shishu/shiji/108.htm by HTTrack Website Copier/3.x [XR&CO'2007], Thu, 21 Mar 2013 04:00:47 GMT -->
</html>
