<html>

<!-- Mirrored from www.my285.com/shishu/shiji/115.htm by HTTrack Website Copier/3.x [XR&CO'2007], Thu, 21 Mar 2013 04:00:53 GMT -->
<head>
<meta http-equiv="Content-Type" content="text/html; charset=gb2312">
<title>梦远书城_史记(集注本) </title>
<link rel="stylesheet" href="images/wyt.css">

</head>
<center><script src="http://www.my285.com/41tf/DH1.js"></script></center>
<table border="0" width="100%" cellspacing="0" cellpadding="0" background="../../41tf/bj1.gif">
<tr><td align="center">
<script src="../../41tf/DH0.js"></script></td></tr></table>
<center><script src="../../41tf/DH.js"></script></center>
<div align="center">
<script src="http://www.my285.com/41tf/dd.js"></script>
<script src="http://www.my285.com/41tf/gds.js"></script></div><body bgcolor="#f7f7e7" topmargin="2" leftmargin="0" rightmargin="0" 
bottommargin="0">

<div align="center"><img src="images/logo.gif" width="165" height="41"></div>
<div align="center"><hr color="#CBE2EC" width=85%></div>
<div align=center><table width=85%>
   <tr><td align=right style="font-size:12pt; color: #2895C3; letter-spacing: 1px; line-height: 25px;">卷一百一十五&nbsp;&nbsp;朝鲜列传　第五十五
</span></td></tr></table></div><p>
<div align="center"><center>
<table border="0" width="85%">
  <tr>
    <td style="font-size:12pt; line-height: 150%;"><br>
<br>　　集解张晏曰：“朝鲜有湿水、洌水、汕水，三水合为洌水，疑乐浪、朝鲜取名于此
也。”索隐案：朝音潮，直骄反。鲜音仙。以有汕水，故名也。汕一音讪。
<br>
<br>　　朝鲜①王满者，故燕人也。②自始全燕时③尝略属真番、④朝鲜，⑤为置吏，筑鄣
塞。秦灭燕，属辽东外徼。汉兴，为其远难守，复修辽东故塞，至炙为界，⑥属燕。
燕王卢绾反，入匈奴，满亡命，⑦聚党千余人，s结蛮夷服而东走出塞，渡炙，居秦
故空地上下鄣，⑧稍役属真番、朝鲜蛮夷及故燕、齐亡命者王之，都王险。⑨
<br>
<br>　　<span style="font-size:10.5pt;color:'004060'">注①正义潮仙二音。括地志云：“高骊都平壤城，本汉乐浪郡王险城，又古云朝鲜
地也。”
<br>
<br>　　注②索隐案汉书，满，燕人，姓]，击破朝鲜而自王之。
<br>
<br>　　注③索隐始全燕时，谓六国燕方全盛之时。
<br>
<br>　　注④集解徐广曰：“一作‘莫’。辽东有番汗县。番音普寒反。”索隐徐氏据地理
志而知也。番音潘，又音盘。汗音寒。
<br>
<br>　　注⑤索隐如淳云：“燕尝略二国以属己也。”应劭云：“玄菟本真番国。”
<br>
<br>　　注⑥集解汉书音义曰：“忠舭沛反。”索隐忠襞耘娣础Ｕ义地理志云炙出辽
东塞外，西南至乐浪县西入海。制沾蠓础
<br>
<br>　　注⑦正义命谓教令。
<br>
<br>　　注⑧索隐案：地理志乐浪有云鄣。
<br>
<br>　　注⑨集解徐广曰：“昌黎有险渎县也。”索隐韦昭云“古邑名”。徐广曰“昌黎有
险渎县”。应劭注“地理志辽东险渎县，朝鲜王旧都”。臣瓒云“王险城在乐浪郡炙
之东”也。</span>
<br>
<br>　　会孝惠、高后时天下初定，辽东太守即约满为外臣，保塞外蛮夷，无使盗边；诸蛮夷君长欲入见天子，勿得禁止。以闻，上许之，以故满得兵威财物侵降其旁小邑，真番、临屯①皆来服属，方数千里。②
<br>
<br>　　<span style="font-size:10.5pt;color:'004060'">注①索隐东夷小国，后以为郡。
<br>
<br>　　注②正义括地志云：“朝鲜、高骊、貊、东沃沮五国之地，国东西千三百里，南北
二千里，在京师东，东至大海四百里，北至营州界九百二十里，南至新罗国六百里，北
至H国千四百里。”</span>
<br>
<br>　　传子至孙右渠，①所诱汉亡人滋多，又未尝入见；真番旁国欲上书见天子，又拥
阏不通。元封二年，汉使涉何谯谕②右渠，终不肯奉诏。何去至界上，临炙，使御刺
杀送何者③朝鲜裨王长，④即渡，驰入塞，⑤遂归报天子曰“杀朝鲜将”。上为其名美，
⑥即不诘，拜何为辽东东部都尉。⑦朝鲜怨何，发兵袭攻杀何。
<br>
<br>　　<span style="font-size:10.5pt;color:'004060'">注①正义其孙名也。
<br>
<br>　　注②索隐说文云：“谯，让也。”谕，晓也。谯音才笑反。
<br>
<br>　　注③索隐□送何之御也。
<br>
<br>　　注④正义颜师古云：“长者，裨王名也。送何至炙，何因刺杀也。”按：裨王及
将士长，恐颜非也。
<br>
<br>　　注⑤正义入平州榆林关也。
<br>
<br>　　注⑥索隐有杀将之美名。
<br>
<br>　　注⑦正义地理志云辽东郡武次县，东部都尉所理也。</span>
<br>
<br>　　天子募罪人击朝鲜。其秋，遣楼船将军杨仆从齐浮渤海；兵五万人，左将军荀彘出
辽东：讨右渠。右渠发兵距险。左将军卒正多率辽东兵先纵，败散，多还走，坐法斩。
楼船将军将齐兵七千人先至王险。右渠城守，窥知楼船军少，即出城击楼船，楼船军败
散走。将军杨仆失其，遁山中十余日，稍求收散卒，复聚。左将军击朝鲜炙西军，
未能破自前。
<br>
<br>　　天子为两将未有利，乃使]山因兵威往谕右渠。右渠见使者顿首谢：“愿降，恐两
将诈杀臣；今见信节，请服降。”遣太子入谢，献马五千匹，及馈军粮。人万余，持
兵，方渡炙，使者及左将军疑其为变，谓太子已服降，宜命人毋持兵。太子亦疑使者
左将军诈杀之，遂不渡炙，复引归。山还报天子，天子诛山。
<br>
<br>　　左将军破炙上军，乃前，至城下，围其西北。楼船亦往会，居城南。右渠遂坚守
城，数月未能下。
<br>
<br>　　左将军素侍中，幸，将燕代卒，悍，乘胜，军多骄。楼船将齐卒，入海，固已多败
亡；其先与右渠战，因辱亡卒，卒皆恐，将心X，其围右渠，常持和节。
<br>
<br>　　左将军急击之，朝鲜大臣乃阴闲使人私约降楼船，往来言，尚未肯决。左将军数与
楼船期战，楼船欲急就其约，不会；左将军亦使人求闲郄降下朝鲜，朝鲜不肯，心附楼
船：以故两将不相能。左将军心意楼船前有失军罪，今与朝鲜私善而又不降，疑其有反
计，未敢发。天子曰将率不能，前*(及)*[乃]使]山谕降右渠，右渠遣太子，山使不能
决，与左将军计相误，卒沮约。今两将围城，又乖异，以故久不决。使济南太守公孙
遂往*(征)**[正]*之，有便宜得以从事。
<br>
<br>　　遂至，左将军曰：“朝鲜当下久矣，不下者有状。”言楼船数期不会，具以素所意
告遂，曰：“今如此不取，恐为大害，非独楼船，又且与朝鲜共灭吾军。”遂亦以为然，
而以节召楼船将军入左将军营计事，即命左将军麾下执捕楼船将军，并其军，以报天子。
天子诛遂。
<br>
<br>　　左将军已并两军，即急击朝鲜。朝鲜相路人、相韩阴、尼溪相参、将军王k①相与
谋曰：“始欲降楼船，楼船今执，独左将军并将，战益急，恐不能与，*(战)*王又不肯
降。”阴、k、路人皆亡降汉。路人道死。元封三年夏，尼溪相参乃使人杀朝鲜王右渠
来降。王险城未下，故右渠之大臣成巳又反，复攻吏。左将军使右渠子长降、②相路人
之子最③告谕其民，诛成巳，以故遂定朝鲜，为四郡。④封参为鼻搴睿⑤阴为荻苴侯，
⑥k为平州侯⑦，长[降]为几侯。⑧最以父死颇有功，为温阳侯。⑨
<br>
<br>　　<span style="font-size:10.5pt;color:'004060'">注①集解汉书音义曰：“凡五人也。戎狄不知官纪，故皆称相。k音颊。”索隐应
劭云：“凡五人。戎狄不知官纪，故皆称相也。路人，渔阳县人。”如淳云：“相，其国宰相。路人，名也。k音颊，一音协。”
<br>
<br>　　注②集解徐广曰：“表云‘长路’。汉书表云‘长镅’，音各。”索隐案：汉书表
云“长镅”，音各。
<br>
<br>　　注③索隐路人子也，名最。
<br>
<br>　　注④集解真番、临屯、乐浪、玄菟也。
<br>
<br>　　注⑤集解韦昭曰：“属齐。”索隐参，鼻搴睢Ｎふ言啤跋孛，属齐”。顾氏币
获。
<br>
<br>　　注⑥集解韦昭曰：“属勃海。”索隐阴，荻苴侯。晋灼云“属勃海”。荻音狄，苴
音子余反。
<br>
<br>　　注⑦集解韦昭曰：“属梁父。”索隐k，平州侯。韦昭云“属梁父”。
<br>
<br>　　注⑧集解韦昭曰：“属河东。”索隐长，几侯。韦昭云“县名，属河东”。
<br>
<br>　　注⑨集解韦昭曰：“属齐。”索隐最，涅阳侯。韦昭云“属齐”也。</span>
<br>
<br>　　左将军征至，坐争功相嫉，乖计，弃市。楼船将军亦坐兵至洌口，①当待左将军，
擅先纵，失亡多，当诛，赎为庶人。
<br>
<br>　　<span style="font-size:10.5pt;color:'004060'">注①索隐苏林曰：“县名。度海先得之。”</span>
<br>
<br>　　太史公曰：右渠负固，国以绝祀。涉何诬功，为兵发首。楼船将狭，①及难离咎。
悔失番禺，乃反见疑。荀彘争劳，与遂皆诛。两军俱辱，将率莫侯矣。
<br>
<br>　　<span style="font-size:10.5pt;color:'004060'">注①集解徐广曰：“言其所将卒狭少。”</span>
<br>
<br>　　【索隐述赞】]满燕人，朝鲜是王。王险置都，路人作相。右渠首差，涉何嵘稀
兆祸自斯，狐疑二将。山、遂伏法，纷纭无状。
</span></td>
  </tr>
<tr><td align=center><a href="index.htm"><span style="font-size:12pt; color: #2895C3; letter-spacing: 1px; line-height: 25px;">返&nbsp;&nbsp;回</span></a>&nbsp;&nbsp;&nbsp;&nbsp;<a href="116.htm"><span style="font-size:12pt; color: #2895C3; letter-spacing: 1px; line-height: 25px;">下一页</span></a></td></tr>
</table>
</center></div>
<div align="center"><center>
<table border=0 width=100% cellspacing=0 cellpadding=0>

<tr>
 <td  align='center'style="font-size: 11.5pt"><hr width="85%" size="1" 
 color="#CBE2EC"><a href="http://www.my285.com/">梦远书城(<font face="华文新魏">my285.com</font>)</a></td></tr></table>
</center></div>
<div align="center">
<script src="http://www.my285.com/41tf/gdx.js"></script>
<script src="http://www.my285.com/41tf/wd.js"></script></div>


<center><script src="../../41tf/WB.js"></script></center>
<script src="../../41tf/wdp.js"></script>
<script src="../../41tf/wdt.js"></script>
<div style='display:"none"'><script src="../../41tf/tj.js"></script></div>

</body>

<!-- Mirrored from www.my285.com/shishu/shiji/115.htm by HTTrack Website Copier/3.x [XR&CO'2007], Thu, 21 Mar 2013 04:00:54 GMT -->
</html>
