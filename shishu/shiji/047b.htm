<html>

<!-- Mirrored from www.my285.com/shishu/shiji/047b.htm by HTTrack Website Copier/3.x [XR&CO'2007], Thu, 21 Mar 2013 05:04:19 GMT -->
<head>
<meta http-equiv="Content-Type" content="text/html; charset=gb2312">
<title>梦远书城_史记(集注本) </title>
<link rel="stylesheet" href="images/wyt.css">

</head>
<center><script src="http://www.my285.com/41tf/DH1.js"></script></center>
<table border="0" width="100%" cellspacing="0" cellpadding="0" background="../../41tf/bj1.gif">
<tr><td align="center">
<script src="../../41tf/DH0.js"></script></td></tr></table>
<center><script src="../../41tf/DH.js"></script></center>
<div align="center">
<script src="http://www.my285.com/41tf/dd.js"></script>
<script src="http://www.my285.com/41tf/gds.js"></script></div><body bgcolor="#f7f7e7" topmargin="2" leftmargin="0" rightmargin="0" 
bottommargin="0">

<div align="center"><img src="images/logo.gif" width="165" height="41"></div>
<div align="center"><hr color="#CBE2EC" width=85%></div>
<div align=center><table width=85%>
   <tr><td align=right style="font-size:12pt; color: #2895C3; letter-spacing: 1px; line-height: 25px;">卷四十七&nbsp;&nbsp;孔子世家　第十七
</span></td></tr></table></div><p>
<div align="center"><center>
<table border="0" width="85%">
  <tr>
    <td style="font-size:12pt; line-height: 150%;"><br>
<br>　　孔子既不得用于]，将西见赵简子。至于河而闻窦鸣犊p舜华①之死也，临河而叹
曰：“美哉水，洋洋乎！丘之不济此，命也夫！”子贡趋而进曰：“敢问何谓也？”孔
子曰：“窦鸣犊，舜华，晋国之贤大夫也。赵简子未得志之时，须此两人而后从政；及
其已得志，杀之乃从政。丘闻之也，刳胎杀夭则麒麟不至郊，竭泽涸渔则蛟龙不合阴阳，
②覆巢毁卵则凤皇不翔。何则？君子讳伤其类也。夫鸟兽之于不义也尚知辟之，而况乎
丘哉！”乃还息乎陬乡，作为陬操③以哀之。而反乎]，入主蘧伯玉家。
<br>
<br>　　<span style="font-size:10.5pt;color:'004060'">注①集解徐广曰：“或作‘鸣铎窦 摺，又作‘窦呙犊p舜华也’。”索隐家语
云“闻赵简子杀窦 呙犊及舜华”，国语云“鸣铎窦摺保则窦咦置犊，声转字异?
或作“鸣铎”。庆华当作“舜华”，诸说皆同。
<br>
<br>　　注②索隐有角曰蛟龙。龙能兴云致雨，调和阴阳之气。
<br>
<br>　　注③集解王肃曰：“陬操，琴曲名也。”索隐此陬乡非鲁之陬邑。家语云作“盘操”
也。</span>
<br>
<br>　　他日，灵公问兵陈。①孔子曰：“俎豆之事则尝闻之，军旅之事未之学也。”②明日，与孔子语，见蜚e，仰视之，色不在孔子。孔子遂行，③复如陈。
<br>
<br>　　<span style="font-size:10.5pt;color:'004060'">注①集解孔安国曰：“军陈行列之法。”
<br>
<br>　　注②集解郑玄曰：“万二千人为军，五百人为旅。军旅末事，本未立不可教以末也。”
<br>
<br>　　注③索隐此鲁哀二年也。</span>
<br>
<br>　　夏，]灵公卒，立孙辄，是为]出公。六月，赵鞅内太子蒯聩于戚。阳虎使太子，
八人衰，伪自]迎者，哭而入，遂居焉。冬，蔡迁于州来。是岁鲁哀公三年，而孔子
年六十矣。齐助]围戚，以]太子蒯聩在故也。
<br>
<br>　　夏，鲁桓厘庙燔，南宫敬叔救火。孔子在陈，闻之，曰：“灾必于桓厘庙乎？”①已而果然。
<br>
<br>　　<span style="font-size:10.5pt;color:'004060'">注①集解服虔曰：“桓厘当毁，而鲁事非礼之庙，故孔子闻有火灾，知其加桓僖也。”</span>
<br>
<br>　　秋，季桓子病，辇而见鲁城，喟然叹曰：“昔此国几兴矣，以吾获罪于孔子，故不
兴也。”顾谓其嗣康子曰：“我即死，若必相鲁；相鲁，必召仲尼。”后数日，桓子卒，
康子代立。已葬，欲召仲尼。公之鱼曰：“昔吾先君用之不终，终为诸侯笑。今又用之，
不能终，是再为诸侯笑。”康子曰：“则谁召而可？”曰：“必召求。”于是使使召
求。求将行，孔子曰：“鲁人召求，非小用之，将大用之也。”是日，孔子曰：
“归乎归乎！①吾党之小子狂简，斐然成章，吾不知所以裁之。”②子赣知孔子思归，
送求，因诫曰“即用，以孔子为招”云。
<br>
<br>　　<span style="font-size:10.5pt;color:'004060'">注①索隐此系家再有“归与”之辞者，前辞出孟子，此辞见论语，盖止是一称“归
与”，二书各记之，今前后再引，亦失之也。
<br>
<br>　　注②集解孔安国曰：“简，大也。孔子在陈思归欲去，曰：‘吾党之小子狂者进取
于大道，妄穿凿以成章，不知所以裁制，当归以裁耳。’”</span>
<br>
<br>　　求既去，明年，孔子自陈迁于蔡。蔡昭公将如吴，吴召之也。前昭公欺其臣迁州来，后将往，大夫惧复迁，公孙
翩射杀昭公。①楚侵蔡。秋，齐景公卒。②
<br>
<br>　　<span style="font-size:10.5pt;color:'004060'">注①集解徐广曰：“哀公四年也。”
<br>
<br>　　注②集解徐广曰：“哀公五年也。”</span>
<br>
<br>　　明年，孔子自蔡如叶。叶公问政，孔子曰：“政在来远附迩。”他日，叶公问孔子
于子路，子路不对。①孔子闻之，曰：“由，尔何不对曰‘其为人也，学道不倦，诲人
不厌，发愤忘食，乐以忘忧，不知老之将至’云尔。”
<br>
<br>　　<span style="font-size:10.5pt;color:'004060'">注①集解孔安国曰：“叶公名诸梁，楚大夫，食菜于叶，僭称公。不对，未知所以
对也。”</span>
<br>
<br>　　去叶，反于蔡。长沮p桀溺耦而耕，孔子以为隐者，使子路问津焉。①长沮曰：
“彼执舆者为谁？”子路曰：“为孔丘。”曰：“是鲁孔丘与？”曰：“然。”曰：“是知津矣。”②桀溺谓子路曰：“子为谁？”曰：“为仲由。”曰：“子，孔丘之徒与？”曰：“然。”桀溺曰：“悠悠者天下皆是也，而谁以易之？③且与其从
辟人之士，岂若从辟世之士哉！”④i而不辍。⑤子路以告孔子，孔子怃然⑥曰：“鸟
兽不可与同k。⑦天下有道，丘不与易也。”⑧
<br>
<br>　　<span style="font-size:10.5pt;color:'004060'">注①集解郑玄曰：“耜广五寸，二耜为耦。津，济渡处也。”正义括地志云：“黄城山俗名菜山，在许州叶县西南二十五里。圣贤墓记云黄城山即长沮p桀溺
所耕处。下有东流，则子路问津处也。”
<br>
<br>　　注②集解马融曰：“言数周流，自知津处。”
<br>
<br>　　注③集解孔安国曰：“悠悠者，周流之貌也。言当今天下治乱同，空舍此适彼，故
曰‘谁以易之’。”
<br>
<br>　　注④集解何晏曰：“士有辟人之法，有辟世之法。长沮p桀溺谓孔子为士，从辟人
之法者也；己之为士，则从辟世之法也。”
<br>
<br>　　注⑤集解郑玄曰：“i，覆种也。辍，止也。覆种不止，不以津告也。”
<br>
<br>　　注⑥集解何晏曰：“为其不达己意而非己。”
<br>
<br>　　注⑦集解孔安国曰：“隐于山林是同k。”
<br>
<br>　　注⑧集解何晏曰：“凡天下有道者，丘皆不与易也，己大而人小故也。”</span>
<br>
<br>　　他日，子路行，遇荷莜丈人，①曰：“子见夫子乎？”丈人曰：“四体不勤，五谷
不分，孰为夫子！”②植其杖而芸。③子路以告，孔子曰：“隐者也。”复往，则亡。④
<br>
<br>　　<span style="font-size:10.5pt;color:'004060'">注①集解包氏曰：“丈人，老者。莜，草器名也。”
<br>
<br>　　注②集解包氏曰：“丈人曰不勤劳四体，分植五谷，谁为夫子而索也。”
<br>
<br>　　注③集解孔安国曰：“植，倚也。除草曰芸。”
<br>
<br>　　注④集解孔安国曰：“子路反至其家，丈人出行不在。”</span>
<br>
<br>　　孔子迁于蔡三岁，吴伐陈。楚救陈，①军于城父。闻孔子在陈蔡之闲，楚使人聘孔
子。孔子将往拜礼，陈蔡大夫谋曰：“孔子贤者，所刺讥皆中诸侯之疾。
<br>
<br>　　今者久留陈蔡之闲，诸大夫所设行皆非仲尼之意。今楚，大国也，来聘孔子。
<br>
<br>　　孔子用于楚，则陈蔡用事大夫危矣。”于是乃相与发徒役围孔子于野。不得行，绝
粮。从者病，莫能兴。②孔子讲诵弦歌不衰。子路愠见曰：“君子亦有穷乎？”
<br>
<br>　　孔子曰：“君子固穷，小人穷斯滥矣。”③
<br>
<br>　　<span style="font-size:10.5pt;color:'004060'">注①集解徐广曰：“哀公四年也。”
<br>
<br>　　注②集解孔安国曰：“兴，起也。”
<br>
<br>　　注③集解何晏曰：“滥，溢也。君子固亦有穷时，但不如小人穷则滥溢为非。”</span>
<br>
<br>　　子贡色作。孔子曰：“赐，尔以予为多学而识之者与？”曰：“然。①非与？”②孔子曰：“非也。予一以贯之。”③
<br>
<br>　　<span style="font-size:10.5pt;color:'004060'">注①集解孔安国曰：“然谓多学而识之。”
<br>
<br>　　注②集解孔安国曰：“问今不然耶。”
<br>
<br>　　注③集解何晏曰：“善有元，事有会，天下殊涂而同归，百虑而一致。知其元则
善举也，故不待学，以一知之。”</span>
<br>
<br>　　孔子知弟子有愠心，乃召子路而问曰：“诗云‘匪兕匪虎，率彼旷野’。①吾道非
邪？吾何为于此？”子路曰：“意者吾未仁邪？人之不我信也。②意者吾未知邪？人之
不我行也。”③孔子曰：“有是乎！由，譬使仁者而必信，安有伯夷p叔齐？④使知者
而必行，安有王子比干？”⑤
<br>
<br>　　<span style="font-size:10.5pt;color:'004060'">注①集解王肃曰：“率，循也。言非兕虎而循旷野也。”
<br>
<br>　　注②集解王肃曰：“言人不信吾，岂以未仁故乎？”
<br>
<br>　　注③集解王肃曰：“言人不使通行而困穷者，岂以吾未智乎？”
<br>
<br>　　注④正义言仁者必使四方信之，安有伯夷p叔齐饿死乎？
<br>
<br>　　注⑤正义言智者必使处事通行，安有王子比干剖心哉？</span>
<br>
<br>　　子路出，子贡入见。孔子曰：“赐，诗云‘匪兕匪虎，率彼旷野’。吾道非邪？
<br>
<br>　　吾何为于此？”子贡曰：“夫子之道至大也，故天下莫能容夫子。夫子盖少贬焉？”
<br>
<br>　　孔子曰：“赐，良农能稼而不能为穑，①良工能巧而不能为顺。②君子能修其道，
纲而纪之，统而理之，而不能为容。今尔不修尔道而求为容。赐，而志不远矣！”
<br>
<br>　　<span style="font-size:10.5pt;color:'004060'">注①集解王肃曰：“种之为稼，敛之为穑。言良农能善种之，未必能敛获之。”
<br>
<br>　　注②集解王肃曰：“言良工能巧而已，不能每顺人之意。”</span>
<br>
<br>　　子贡出，颜回入见。孔子曰：“回，诗云‘匪兕匪虎，率彼旷野’。吾道非邪？
<br>
<br>　　吾何为于此？”颜回曰：“夫子之道至大，故天下莫能容。虽然，夫子推而行之，
不容何病，不容然后见君子！夫道之不修也，是吾丑也。夫道既已大修而不用，是有国
者之丑也。不容何病，不容然后见君子！”孔子欣然而笑曰：“有是哉颜氏之子！使尔
多财，吾为尔宰。”①
<br>
<br>　　<span style="font-size:10.5pt;color:'004060'">注①集解王肃曰：“宰，主财者也。为汝主财，言志之同也。”</span>
<br>
<br>　　于是使子贡至楚。楚昭王兴师迎孔子，然后得免。
<br>
<br>　　昭王将以书社地七百里①封孔子。楚令尹子西曰：“王之使使诸侯有如子贡者乎？”
曰：“无有。”“王之辅相有如颜回者乎？”曰：“无有。”“王之将率有如子路者乎？”
曰：“无有。”“王之官尹有如宰予者乎？”曰：“无有。”“且楚之祖封于周，号为
子男五十里。今孔丘述三五之法，明周召之业，王若用之，则楚安得世世堂堂方数千里
乎？夫文王在丰，武王在镐，百里之君卒王天下。
<br>
<br>　　今孔丘得据土壤，贤弟子为佐，非楚之福也。”昭王乃止。其秋，楚昭王卒于城父。
<br>
<br>　　<span style="font-size:10.5pt;color:'004060'">注①集解服虔曰：“书，籍也。”索隐古者二十五家为里，里则各立社，则书社者，
书其社之人名于籍。盖以七百里书社之人封孔子也，故下求云“虽累千社而夫子不利”
是也。</span>
<br>
<br>　　楚狂接舆歌而过孔子，①曰：“凤兮凤兮，何德之衰！②往者不可谏兮，③来者犹
可追也！④已而已而，今之从政者殆而！”⑤孔子下，欲与之言。⑥趋而去，弗得与之
言。
<br>
<br>　　<span style="font-size:10.5pt;color:'004060'">注①集解孔安国曰：“接舆，楚人也。佯狂而来歌，欲以感切孔子也。”
<br>
<br>　　注②集解孔安国曰：“比孔子于凤鸟，待圣君乃见。非孔子周行求合，故曰‘衰’
也。”
<br>
<br>　　注③集解孔安国曰：“已往所行，不可复谏止也。”
<br>
<br>　　注④集解孔安国曰：“自今已来，可追自止，避乱隐居。”
<br>
<br>　　注⑤集解孔安国曰：“言‘已而’者，言世乱已甚，不可复治也。再言之者，伤之
深也。”
<br>
<br>　　注⑥集解包氏曰：“下，下车也。”</span>
<br>
<br>　　于是孔子自楚反乎]。是岁也，孔子年六十三，而鲁哀公六年也。
<br>
<br>　　其明年，吴与鲁会缯，征百牢。①太宰赫偌究底印？底邮棺庸蓖，然后得已。
<br>
<br>　　<span style="font-size:10.5pt;color:'004060'">注①索隐此哀七年时也。百牢，牢具一百也。周礼上公九牢，侯伯七牢，子男五牢。
今吴征百牢，夷不识礼故也。子贡对以周礼，而后吴亡是征也。正义括地志云：“故
城在沂州承县。地理志云缯县属东海郡也。”</span>
<br>
<br>　　孔子曰：“鲁]之政，兄弟也。”①是时，]君辄父不得立，在外，诸侯数以为让。
而孔子弟子多仕于]，]君欲得孔子为政。子路曰：“]君待子而为政，子将奚先？”
②孔子曰：“必也正名乎！”③子路曰：“有是哉，子之迂也！
<br>
<br>　　何其正也？”④孔子曰：“野哉由也！⑤夫名不正则言不顺，言不顺则事不成，事
不成则礼乐不兴，礼乐不兴则刑罚不中，⑥刑罚不中则民无所错手足矣。夫君子为之必
可名，言之必可行。⑦君子于其言，无所苟而已矣。”
<br>
<br>　　<span style="font-size:10.5pt;color:'004060'">注①集解包氏曰：“周公、康叔既为兄弟，康叔睦于周公，其国之政亦如兄弟也。”
<br>
<br>　　注②集解包氏曰：“问往将何所先行。”
<br>
<br>　　注③集解马融曰：“正百事之名也。”
<br>
<br>　　注④集解包氏曰：“迂犹远也。言孔子之言远于事也。”
<br>
<br>　　注⑤集解孔安国曰：“野，不达也。”
<br>
<br>　　注⑥集解孔安国曰：“礼以安上，乐以移风。二者不行，则有淫刑滥罚也。”
<br>
<br>　　注⑦集解王肃曰：“所名之事，必可得明言；所言之事，必可得遵行者。”</span>
<br>
<br>　　其明年，有为季氏将师，与齐战于郎，克之。①季康子曰：“子之于军旅，学之
乎？性之乎？”有曰：“学之于孔子。”季康子曰：“孔子何如人哉？”
<br>
<br>　　对曰：“用之有名；播之百姓，质诸鬼神而无憾。求之至于此道，虽累千社，夫子
不利也。”康子曰：“我欲召之，可乎？”对曰：“欲召之，则毋以小人固之，则可矣。”
而]孔文子②将攻太叔，③问策于仲尼。仲尼辞不知，退而命载而行，曰：“鸟能择木，
木岂能择鸟乎！”④文子固止。会季康子逐公华、公宾、公林，以币迎孔子，孔子归鲁。
<br>
<br>　　<span style="font-size:10.5pt;color:'004060'">注①集解徐广曰：“此哀公十一年也，去吴会缯已四年矣。年表哀公十年，孔子自
陈至]也。”索隐徐说去会四年，是也。按：左传及此文，孔子是时在]归鲁，不见有
在陈之文，在陈当哀公之初，盖年表误尔。正义括地志云：“郎亭在徐州滕县西五十三
里。”
<br>
<br>　　注②集解服虔曰：“文子，]卿也。”
<br>
<br>　　注③集解左传曰太叔名疾。
<br>
<br>　　注④集解服虔曰：“鸟喻己，木以喻所之之国。”</span>
<br>
<br>　　孔子之去鲁凡十四岁而反乎鲁。①
<br>
<br>　　<span style="font-size:10.5pt;color:'004060'">注①索隐前文孔子以定公十四年去鲁，计至此十三年。鲁系家云定公十二年孔子去
鲁，则首尾计十五年矣。</span>
<br>
<br>　　鲁哀公问政，对曰：“政在选臣。”季康子问政，曰：“举直错诸枉，①则枉者直。”
康子患盗，孔子曰：“苟子之不欲，虽赏之不窃。”②然鲁终不能用孔子，孔子亦不求
仕。
<br>
<br>　　<span style="font-size:10.5pt;color:'004060'">注①集解包氏曰：“错，置也。举正直之人用之，废置邪枉之人。”索隐论语“季
康子问政，子曰‘政者，正也’”。又“哀公问曰‘何为则人服’？子曰‘举直错诸枉
则人服’”。今此初论康子问政，未合以孔子答哀公使人服，盖太史公撮略论语为文而
失事实。
<br>
<br>　　注②集解孔安国曰：“欲，情欲也。言民化于上，不从其所令，从其所好也。”</span>
<br>
<br>　　孔子之时，周室微而礼乐废，诗书缺。追笕代之礼，序书传，上纪唐虞之际，下
至秦缪，编次其事。曰：“夏礼吾能言之，杞不足征也。殷礼吾能言之，宋不足征也。①足，则吾能征之矣。”观殷夏所损益，曰：“后虽百世可知也，②以一文一质。周监二代，郁郁乎文哉。吾从周。”③故书传、礼记自孔氏。
<br>
<br>　　<span style="font-size:10.5pt;color:'004060'">注①集解包氏曰：“征，成也。□宋二国，夏殷之后也。夏殷之礼吾能说之，□宋
之君不足以成也。”
<br>
<br>　　注②集解何晏曰：“物类相召，势数相生，其变有常，故可预知者也。”
<br>
<br>　　注③集解孔安国曰：“监，视也。言周文章备于二代，当从之也。”</span>
<br>
<br>　　孔子语鲁大师：“乐其可知也。始作翕如，①纵之纯如，②如，③绎如也，以成。”
④“吾自]反鲁，然后乐正，雅颂各得其所。”⑤
<br>
<br>　　<span style="font-size:10.5pt;color:'004060'">注①集解何晏曰：“太师，乐官名也。五音始奏，翕如盛也。”
<br>
<br>　　注②集解何晏曰：“言五音既发放纵尽，其声纯和谐也。”
<br>
<br>　　注③集解何晏曰：“言其音节明。”
<br>
<br>　　注④集解何晏曰：“纵之以纯如，如，绎如，言乐始于翕如而成于三者也。”
<br>
<br>　　注⑤集解郑玄曰：“反鲁，鲁哀公十一年冬。是时道衰乐废，孔子来还，乃正之，
故雅颂各得其所。”</span>
<br>
<br>　　古者诗三千余篇，及至孔子，去其重，①取可施于礼义，上采契后稷，中述殷周之
盛，至幽厉之缺，始于衽席，故曰“关雎之乱以为风始，②鹿鸣为小雅始，③文王为大
雅始，④清庙为颂始”。⑤三百五篇孔子皆弦歌之，以求合韶武雅颂之音。礼乐自此可
得而述，以备王道，成六艺。
<br>
<br>　　<span style="font-size:10.5pt;color:'004060'">注①正义去，丘吕反。重，逐龙反。
<br>
<br>　　注②正义乱，理也。诗小序云：“关雎，后□之德也，风之始也，所以风天下而正
夫妇也。”毛苌云：“关关，和声。雎鸠，王雎也，鸟挚而有别。后□悦乐君子之德，
无不和谐，又不淫色，慎固幽深，若雎鸠之有别，然后可以风化天下。夫妇有别则父子
亲，父子亲则君臣敬，君臣敬则朝廷正，朝廷正则王化成也。”按：王雎，金口鹗也。
<br>
<br>　　注③正义小序云：“鹿鸣，宴k臣嘉宾也。既饮食之，又实币帛筐篚以将其厚意，
然后忠臣嘉宾得尽其心矣。”毛苌云：“鹿得苹，呦呦鸣而相呼，恳诚发乎中，以兴嘉
乐宾客，当有恳诚相招呼以成礼也。”
<br>
<br>　　注④正义小序云：“文王，文王受命作周。”郑玄云：“文王初为西伯，有功于民，
其德着见于天，故天命之以为王，使君天下。”
<br>
<br>　　注⑤正义小序云：“清庙，祀文王也。周公既成雒邑，朝诸侯，率以祀文王焉。”</span>
<br>
<br>　　毛苌云：“清庙者，祭有清明之德者之宫也。谓祭文王，天德清明，文王象焉，故
祭之而歌此诗也。”
<br>
<br>　　孔子晚而喜易，序①彖、②系、③象、④说卦、⑤文言。⑥读易，韦编三绝。曰：
“假我数年，若是，我于易则彬彬矣。”
<br>
<br>　　<span style="font-size:10.5pt;color:'004060'">注①正义序，易序卦也。夫子作十翼，谓上彖、下彖、上象、下象、上系、下系、
文言、序卦、说卦、杂卦也。易正义曰：“文王既繇六十四卦分为上下篇，先后之次，
其理不易。孔子就上下二经，各序其相次之义。”
<br>
<br>　　注②正义吐乱反。上彖，卦下辞；下彖，爻卦下辞。易正义曰：“夫子所作，统论
一卦之义，或说其卦德，或说其卦义，或说其卦名。庄氏云‘彖，断也，言断定一卦之
义’也。”
<br>
<br>　　注③正义如字，又音系。易正义云：“系辞者，圣人系属此辞于爻卦之下。分为上
下篇者，以简编重大，是以分之。”又言“系辞者，取纲系之义”也。
<br>
<br>　　注④正义上象，卦辞；下象，爻辞。易正义云：“万物之体自然，各有形象，圣人
设卦以写万物之象，今夫子释此卦之象也。”
<br>
<br>　　注⑤正义易正义云：“说卦者，陈说八卦德业变化法象所为也。”
<br>
<br>　　注⑥正义易正义云：“夫子赞明易道，申说义理，释乾坤二卦经文之言，故称文言。”
又：“杂卦者，六十四卦以为义，于序卦之外，别言圣人之兴，因时而作，随其事宜，
不必相因袭，当有损益。”又云：“杂揉卦，错综其义，或以同相类，或以异相明。”
按：史不出杂卦，故附之。</span>
<br>
<br>　　孔子以诗书礼乐教，弟子盖三千焉，身通六艺者七十有二人。如颜浊邹之徒，①颇
受业者甚。
<br>
<br>　　<span style="font-size:10.5pt;color:'004060'">注①正义浊音卓。邹音聚。颜浊邹，非七十*(七)*②人数也。</span>
<br>
<br>　　孔子以四教：文，行，忠，信。①绝四：毋意，②毋必，③毋固，④毋我。⑤所慎：
齐，战，疾。⑥子罕言利与命与仁。⑦不愤不启，举一隅不以三隅反，则弗复也。⑧
<br>
<br>　　<span style="font-size:10.5pt;color:'004060'">注①集解何晏曰：“四者有形质，可举以教。”
<br>
<br>　　注②集解何晏曰：“以道为度，故不任意也。”
<br>
<br>　　注③集解何晏曰：“用之则行，舍之则藏，故无专必。”
<br>
<br>　　注④集解何晏曰：“无可无不可，故无固行也。”
<br>
<br>　　注⑤集解何晏曰：“述古而不自作，处k萃而不自异，唯道是从，故不有其身。”
<br>
<br>　　注⑥集解何晏曰：“此三者人所不能慎，而夫子慎也。”
<br>
<br>　　注⑦集解何晏曰：“罕者，希也。利者，义之和也。命者，天之命也。仁者，行之
盛也。寡能及之，故希言之。”
<br>
<br>　　注⑧集解郑玄曰：“孔子与人言，必待其人心愤愤，口悱悱，乃后启发为说之，如
此则识思之深也。说则举一端以语之，其人不思其类，则不重教也。”</span>
<br>
<br>　　其于乡党，恂恂①似不能言者。其于宗庙朝廷，辩辩②言，唯谨尔。③朝，与上大
夫言，zz如也；④与下大夫言，侃侃如也。⑤
<br>
<br>　　<span style="font-size:10.5pt;color:'004060'">注①集解王肃曰：“恂恂，温恭貌也。”索隐有本作“逡逡”，音七旬反。
<br>
<br>　　注②索隐论语作“便便”。
<br>
<br>　　注③集解郑玄曰：“唯辩而谨敬也。”
<br>
<br>　　注④集解孔安国曰：“中正之貌也。”
<br>
<br>　　注⑤集解孔安国曰：“和乐貌。”</span>
<br>
<br>　　入公门，鞠躬如也；趋进，翼如也。①君召使傧，②色勃如也。③君命召，不俟驾
行矣。④
<br>
<br>　　<span style="font-size:10.5pt;color:'004060'">注①集解孔安国曰：“言端好也。”
<br>
<br>　　注②集解郑玄曰：“有宾客，使迎之也。”
<br>
<br>　　注③集解孔安国曰：“必变色。”
<br>
<br>　　注④集解郑玄曰：“急趋君命也，行出而车驾随之。”</span>
<br>
<br>　　鱼馁，肉败，割不正，不食。①席不正，不坐。食于有丧者之侧，未尝饱也。
<br>
<br>　　<span style="font-size:10.5pt;color:'004060'">注①集解孔安国曰：“鱼败曰馁也。”</span>
<br>
<br>　　是日哭，则不歌。见齐衰、瞽者，虽童子必变。①
<br>
<br>　　<span style="font-size:10.5pt;color:'004060'">注①集解包氏曰：“瞽，盲。”</span>
<br>
<br>　　“三人行，必得我师。”①“德之不修，学之不讲，闻义不能徙，不善不能改，是
吾忧也。”②使人歌，善，则使复之，然后和之。③
<br>
<br>　　<span style="font-size:10.5pt;color:'004060'">注①集解何晏曰：“言我三人行，本无贤愚，择善而从之，不善而改之，无常师。”
<br>
<br>　　注②集解孔安国曰：“夫子常以此四者为忧也。”
<br>
<br>　　注③集解何晏曰：“乐其善，故使重歌而自和也。”</span>
<br>
<br>　　子不语：怪，力，乱，神。①
<br>
<br>　　<span style="font-size:10.5pt;color:'004060'">注①集解王肃曰：“怪，怪异也。力谓若S荡舟，乌获举千钧之属也。乱谓臣s君，
子s父也。神谓鬼神之事。或无益于教化，或所不忍言也。”李充曰：“力不由理，斯
怪力也。神不由正，斯乱神也。怪力，乱神，有与于邪，无益于教，故不言也。”</span>
<br>
<br>　　子贡曰：“夫子之文章，可得闻也。①夫子言天道与性命，弗可得闻也已。”②颜渊喟然叹曰：“仰之弥高，钻之弥坚。③瞻之在前，忽焉在后。④夫子循循然善诱人，⑤博我以文，约我以礼，欲罢不能。既竭我才，如有所立，卓尔。虽欲从之，
蔑由也已。”⑥达巷党人*(童子)*曰：“大哉孔子，博学而无所成名。”⑦子闻之曰：
“我何执？执御乎？执射乎？我执御矣。”⑧牢曰：“子云‘不试，故艺’。”⑨
<br>
<br>　　<span style="font-size:10.5pt;color:'004060'">注①集解何晏曰：“章，明。文，彩。形质着见，可以耳目循也。”
<br>
<br>　　注②集解何晏曰：“性者，人之所受以生也。天道者，元亨日新之道。深微，故不
可得而闻之。”
<br>
<br>　　注③集解何晏曰：“言不可穷尽。”
<br>
<br>　　注④集解何晏曰：“言忽恍不可为形象。”
<br>
<br>　　注⑤集解何晏曰：“循循，次序貌也。诱，进也。言夫子正以此道进劝人学有次序
也。”
<br>
<br>　　注⑥集解孔安国曰：“言夫子既以文章开博我，又以礼节节约我，使我欲罢不能。
已竭吾才矣，其有所立，则卓然不可及。言己虽蒙夫子之善诱，犹不能及夫子所立也。”
<br>
<br>　　注⑦集解郑玄曰：“达巷者，党名。五百家为党。此党之人美孔子学道艺，不成一
名而已。”
<br>
<br>　　注⑧集解郑玄曰：“闻人美之，承以谦也。吾执御者，欲明六艺之卑。”
<br>
<br>　　注⑨集解郑玄曰：“牢者，弟子子牢也。试，用也。言孔子自云我不见用故多伎艺
也。”</span>
<br>
<br>　　鲁哀公十四年春，狩大野。①叔孙氏车子I商获兽，②以为不祥。仲尼视之，曰：
“麟也。”取之。③曰：“河不出图，雒不出书，吾已矣夫！”④颜渊死，孔子曰：
“天丧予！”⑤及西狩见麟，曰：“吾道穷矣！”⑥喟然叹曰：“莫知我夫！”子贡曰：
“何为莫知子？”⑦子曰：“不怨天，不尤人，⑧下学而上达，⑨知我者其天乎！”⑩
<br>
<br>　　<span style="font-size:10.5pt;color:'004060'">注①集解服虔曰：“大野，薮名，鲁田圃之常处，盖今钜野是也。”正义括地志云：
“获麟堆在郓州钜野县东十二里。春秋哀十四年经云‘西狩获麟’。国都城记云‘钜野
故城东十里泽中有土台，广轮四五十步，俗云获麟堆，去鲁城可三百余里’。”
<br>
<br>　　注②集解服虔曰：“车子，微者也；I商，名也。”索隐春秋传及家语并云“车子
I商”，而服虔以“子”为姓，非也。今以车子为主车车士，微者之人也。人微故略其
姓，则“子”非姓也。
<br>
<br>　　注③集解服虔曰：“麟非时所常见，故怪之，以为不祥也。仲尼名之曰‘麟’，然
后鲁人乃取之也。明麟为仲尼至也。”
<br>
<br>　　注④集解孔安国曰：“圣人受命，则河出图，今无此瑞。吾已矣夫者，*[伤]*不得
见*[也]*。河图，八卦是也。”
<br>
<br>　　注⑤集解何休曰：“予，我也。天生颜渊为夫子辅佐，死者是天将亡夫子之证者也。”
<br>
<br>　　注⑥集解何休曰：“麟者，太平之兽，圣人之类也。时得而死，此天亦告夫子将殁
之证，故云尔。”
<br>
<br>　　注⑦集解何晏曰：“子贡怪夫子言何为莫知己，故问之。”
<br>
<br>　　注⑧集解马融曰：“孔子不用于世，而不怨天不知己，亦不尤人。”
<br>
<br>　　注⑨集解孔安国曰：“下学人事，上达天命。”
<br>
<br>　　注⑩集解何晏曰：“圣人与天地合其德，故曰唯天知己。”</span>
<br>
<br>　　“不降其志，不辱其身，伯夷p叔齐乎！”①谓“柳下惠p少连降志辱身矣”。谓“虞仲p夷逸隐居放言，②行中清，废中权”。③“我则异于是，无可无不可。”④
<br>
<br>　　<span style="font-size:10.5pt;color:'004060'">注①集解郑玄曰：“言其直己之心，不入庸君之朝。”
<br>
<br>　　注②集解包氏曰：“放，置也。置不复言世务也。”
<br>
<br>　　注③集解马融曰：“清，纯e也。遭世乱，自废□以免患，合于权也。”
<br>
<br>　　注④集解马融曰：“亦不必进，亦不必退。唯义所在。”</span>
<br>
<br>　　子曰：“弗乎弗乎，君子病没世而名不称焉。吾道不行矣，吾何以自见于后世哉？”
<br>
<br>　　乃因史记作春秋，上至隐公，下讫哀公十四年，十二公。据鲁，亲周，①故殷，运
之三代。②约其文辞而指博。故吴楚之君自称王，而春秋贬之曰“子”；践土之会实召周天子，而春秋讳之曰“天王狩于河阳”：推此类以绳当世。贬损之义，后有王者举而开之。春秋之义行，则天下乱臣贼子惧焉。
<br>
<br>　　<span style="font-size:10.5pt;color:'004060'">注①索隐言夫子修春秋，以鲁为主，故云据鲁。亲周，盖孔子之时周虽微，而亲周
王者，以见天下之有宗主也。
<br>
<br>　　注②正义殷，中也。又中运夏p殷p周之事也。</span>
<br>
<br>　　孔子在位听讼，文辞有可与人共者，弗独有也。至于为春秋，笔则笔，削则削，子
夏之徒不能赞一辞。弟子受春秋，孔子曰：“后世知丘者以春秋，而罪丘者亦以春秋。”①
<br>
<br>　　<span style="font-size:10.5pt;color:'004060'">注①集解刘熙曰：“知者，行尧舜之道者也。罪者，在王公之位，见贬绝者。”</span>
<br>
<br>　　明岁，子路死于]。孔子病，子贡请见。孔子方负杖逍遥于门，曰：“赐，汝来何
其晚也？”孔子因叹，歌曰：“太山坏乎！①梁柱摧乎！哲人萎乎！”②因以涕下。谓
子贡曰：“天下无道久矣，莫能宗予。③夏人殡于东阶，周人于西阶，殷人两柱闲。昨
暮予梦坐奠两柱之闲，予始殷人也。”后七日卒。④
<br>
<br>　　<span style="font-size:10.5pt;color:'004060'">注①集解郑玄曰：“太山，山所仰。”
<br>
<br>　　注②集解王肃曰：“萎，顿也。”
<br>
<br>　　注③集解王肃曰：“伤道之不行也。”
<br>
<br>　　注④集解郑玄曰：“明圣人知命也。”正义括地志云：“汉封夫子十二代孙忠为褒
成侯；生光，为丞相，封侯；平帝封孔霸孙莽二千户为褒成侯；后汉封十七代孙志为褒
成侯；魏封二十二代孙羡为崇圣侯；晋封二十三代孙震为奉圣亭侯；后魏封二十七代孙
为崇圣大夫；孝文帝又封三十一代孙珍为崇圣侯，高齐改封珍为恭圣侯，周武帝改封邹
国公；隋文帝仍旧封邹国公，炀帝改为绍圣侯；皇唐给复二千户，封孔子裔孙孔德伦为褒圣侯也。”</span>
<br>
<br>　　孔子年七十三，以鲁哀公十六年四月己丑卒。①
<br>
<br>　　<span style="font-size:10.5pt;color:'004060'">注①索隐若孔子以鲁襄二十一年生，至哀十六年为七十三；若襄二十二年生，则孔
子年七十二。经传生年不定，致使孔子寿数不明。</span>
<br>
<br>　　哀公诔之曰：“F天不吊，不弦乓焕希①俾屏余一人以在位，茕茕余在疚。②呜呼哀哉！尼父，毋自律！”③子贡曰：“君其不没于鲁乎！夫子之言曰：‘礼失则昏，名失则愆。失志为昏，失所为愆。’④生不能用，死而诔之，非礼也。
称‘余一人’，非名也。”⑤
<br>
<br>　　<span style="font-size:10.5pt;color:'004060'">注①集解王肃曰：“吊，善也。希且也。一老谓孔子也。”
<br>
<br>　　注②集解王肃曰：“疚，病也。”
<br>
<br>　　注③集解王肃曰：“父，丈夫之显称也。律，法也。言毋以自为法也。”
<br>
<br>　　注④索隐失礼为昏，失所为□。左传及家语皆云“失志为昏，失礼为□”，与此不
同也。
<br>
<br>　　注⑤集解服虔曰：“天子自谓‘一人’，非诸侯所当名也。”</span>
<br>
<br>　　孔子葬鲁城北泗上，①弟子皆服三年。三年心丧毕，相诀而去，②则哭，各复尽哀；
或复留。唯子赣庐于上，③凡六年，然后去。弟子及鲁人往从而家者百有余室，因
命曰孔里。鲁世世相传以岁时奉祠孔子，而诸儒亦讲礼乡饮大射于孔子。孔子大
一顷。故所居堂弟子内，后世因庙藏孔子衣冠琴车书，④至于汉二百余年不绝。高皇帝
过鲁，以太牢祠焉。诸侯卿相至，常先谒然后从政。
<br>
<br>　　<span style="font-size:10.5pt;color:'004060'">注①集解皇览曰：“孔子去城一里。茔百亩，南北广十步，东西十三步，高
一丈二尺。前以瓴甓为祠坛，方六尺，与地平。本无祠堂。茔中树以百数，皆异种，
鲁人世世无能名其树者。民传言‘孔子弟子异国人，各持其方树来种之’。其树柞p
p雒离p安贵p五味p刺粗树。孔子茔中不生荆棘及刺人草。”索隐雒离，各离二音，
又音落藜。藜是草名也。安贵，香名，出西域。五味，药草也。匆舨鳌刺矗檀树之别种。
<br>
<br>　　注②索隐诀音决。诀者，别也。
<br>
<br>　　注③索隐按：家语无“上”字。且礼云“适墓不登陇”，岂合庐于上乎？盖“上”
者，亦是边侧之义。
<br>
<br>　　注④索隐谓孔子所居之堂，其弟子之中，孔子没后，后代因庙藏夫子平生衣冠琴书
于寿堂中。</span>
<br>
<br>　　孔子生鲤，字伯鱼。①伯鱼年五十，先孔子死。②
<br>
<br>　　<span style="font-size:10.5pt;color:'004060'">注①索隐按：家语孔子年十九，娶于宋之并官氏之女，一岁而生伯鱼。伯鱼之生，
鲁昭公使人遗之鲤鱼。夫子荣君之赐，因以名其子也。
<br>
<br>　　注②集解皇览曰：“伯鱼在孔子东，与孔子并，大小相望也。”</span>
<br>
<br>　　伯鱼生常字子思，年六十二。尝困于宋。子思作中庸。①
<br>
<br>　　<span style="font-size:10.5pt;color:'004060'">注①集解皇览曰：“子思在孔子南，大小相望。”</span>
<br>
<br>　　子思生白，字子上，年四十七。子上生求，字子家，年四十五。子家生箕，字子京，
年四十六。子京生穿，字子高，年五十一。子高生子慎，年五十七，尝为魏相。
<br>
<br>　　子慎生鲋，年五十七，为陈王涉博士，死于陈下。
<br>
<br>　　鲋弟子襄，年五十七。尝为孝惠皇帝博士，迁为长沙太守。长九尺六寸。
<br>
<br>　　子襄生忠，年五十七。忠生武，武生延年及安国。安国为今皇帝博士，至临淮太守，
蚤卒。安国生n，n生O。
<br>
<br>　　太史公曰：诗有之：“高山仰止，景行行止。”虽不能至，然心乡往之。余读孔氏
书，想见其为人。适鲁，观仲尼庙堂车服礼器，诸生以时习礼其家，余祗回留之不能去
云。①天下君王至于贤人矣，当时则荣，没则已焉。孔子布衣，传十余世，学者宗之。
自天子王侯，中国言六艺者折中于夫子，②可谓至圣矣！
<br>
<br>　　<span style="font-size:10.5pt;color:'004060'">注①索隐祗，敬也。言祗敬迟回不能去之。有本亦作“低回”，义亦通。
<br>
<br>　　注②索隐离骚云“明五帝以折中”。王师叔云“折中，正也”。宋均云“折，断也。
中，当也”。按：言欲折断其物而用之，与度相中当，故以言其折中也。</span>
<br>
<br>　　【索隐述赞】孔子之伲出于商国。弗父能让，正考铭勒。防叔来奔，邹人掎足。
尼丘诞圣，阙里生德。七十升堂，四方取则。卯诛两观，摄相夹谷。歌凤遽衰，泣麟何
促！九流仰镜，万古钦躅。

</span></td>
  </tr>
<tr><td align=center><a href="index.htm"><span style="font-size:12pt; color: #2895C3; letter-spacing: 1px; line-height: 25px;">返&nbsp;&nbsp;回</span></a>&nbsp;&nbsp;&nbsp;&nbsp;<a href="048.htm"><span style="font-size:12pt; color: #2895C3; letter-spacing: 1px; line-height: 25px;">下一页</span></a></td></tr>
</table>
</center></div>
<div align="center"><center>
<table border=0 width=100% cellspacing=0 cellpadding=0>

<tr>
 <td  align='center'style="font-size: 11.5pt"><hr width="85%" size="1" 
 color="#CBE2EC"><a href="http://www.my285.com/">梦远书城(<font face="华文新魏">my285.com</font>)</a></td></tr></table>
</center></div>
<div align="center">
<script src="http://www.my285.com/41tf/gdx.js"></script>
<script src="http://www.my285.com/41tf/wd.js"></script></div>


<center><script src="../../41tf/WB.js"></script></center>
<script src="../../41tf/wdp.js"></script>
<script src="../../41tf/wdt.js"></script>
<div style='display:"none"'><script src="../../41tf/tj.js"></script></div>

</body>

<!-- Mirrored from www.my285.com/shishu/shiji/047b.htm by HTTrack Website Copier/3.x [XR&CO'2007], Thu, 21 Mar 2013 05:04:20 GMT -->
</html>
