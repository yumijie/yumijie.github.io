<html>

<!-- Mirrored from www.my285.com/shishu/shiji/024.htm by HTTrack Website Copier/3.x [XR&CO'2007], Thu, 21 Mar 2013 03:59:09 GMT -->
<head>
<meta http-equiv="Content-Type" content="text/html; charset=gb2312">
<title>梦远书城_史记(集注本) </title>
<link rel="stylesheet" href="images/wyt.css">

</head>
<center><script src="http://www.my285.com/41tf/DH1.js"></script></center>
<table border="0" width="100%" cellspacing="0" cellpadding="0" background="../../41tf/bj1.gif">
<tr><td align="center">
<script src="../../41tf/DH0.js"></script></td></tr></table>
<center><script src="../../41tf/DH.js"></script></center>
<div align="center">
<script src="http://www.my285.com/41tf/dd.js"></script>
<script src="http://www.my285.com/41tf/gds.js"></script></div><body bgcolor="#f7f7e7" topmargin="2" leftmargin="0" rightmargin="0" 
bottommargin="0">

<div align="center"><img src="images/logo.gif" width="165" height="41"></div>
<div align="center"><hr color="#CBE2EC" width=85%></div>
<div align=center><table width=85%>
   <tr><td align=right style="font-size:12pt; color: #2895C3; letter-spacing: 1px; line-height: 25px;">卷二十四&nbsp;&nbsp;乐书　第二
</span></td></tr></table></div><p>
<div align="center"><center>
<table border="0" width="85%">
  <tr>
    <td style="font-size:12pt; line-height: 150%;"><br>
<br>　　太史公曰：余每读虞书，至于君臣相敕，维是几安，而股肱不良，万事堕坏，未尝
不流涕也。成王作颂，推己惩艾，①悲彼家难，②可不谓战战恐惧，善守善终哉？③君
子不为约则修德，④满则弃礼，佚能思初，安能惟始，沐浴膏泽而歌咏勤苦，非大德谁
能如斯！传曰“治定功成，礼乐乃兴”。海内人道益深，其德益至，所乐者益异。满而
不损则溢，盈而不持则倾。凡作乐者，所以节乐。⑤君子以谦退为礼，以损减为乐，乐
其如此也。以为州异国殊，情习不同，故博采风俗，协比声律，⑥以补短移化，助流政
教。天子躬于明堂临观，而万民咸荡涤邪秽，斟酌饱满，以饰厥性。故云雅颂之音理而
民正，⑦之声兴而士奋，郑]之曲动而心淫。及其调和谐合，鸟兽尽感，而况怀五
常，含好恶，自然之势也？
<br>
<br>　　<span style="font-size:10.5pt;color:'004060'">注①正义音刈。
<br>
<br>　　注②正义乃惮反。家难，谓文王囚h里，武王伐纣。
<br>
<br>　　注③正义言成王作颂，悲文王战战恐惧，推己戒励为治，是善守善终也。
<br>
<br>　　注④正义为，于伪反。
<br>
<br>　　注⑤正义音洛。言不乐至荒淫也。
<br>
<br>　　注⑥正义比音鼻。
<br>
<br>　　注⑦索隐上姑尧反，又音叫。下音击。</span>
<br>
<br>　　治道亏缺而郑音兴起，封君世辟，①名显邻州，争以相高。自仲尼不能与齐优遂容
于鲁，②虽退正乐以诱世，作五章以剌时，③犹莫之化。陵迟以至六国，流沔沉佚，遂
往不返，卒于丧身灭宗，并国于秦。
<br>
<br>　　<span style="font-size:10.5pt;color:'004060'">注①索隐辟亦君也。正义辟，并亦反。
<br>
<br>　　注②索隐齐人归女乐而孔子行，言不能遂容于鲁而去也。或作“逐客”，误耳。
<br>
<br>　　注③索隐按：系*[家]*p家语所云孔子嗤季桓子作歌引诗曰“彼妇人之口，可以出
走。彼妇人之谒，可以死败。优哉游哉，聊以卒岁”。是五章之刺也。</span>
<br>
<br>　　秦二世尤以为娱。丞相李斯进谏曰：“放弃诗书，极意声色，祖伊所以惧也；①轻
积细过，恣心长夜，纣所以亡也。”赵高曰：“五帝p三王乐各殊名，示不相袭。上自
朝廷，下至人民，得以接欢喜，合殷勤，非此和说不通，解泽不流，②亦各一世之化，
度时之乐，何必华山之J耳而后行远乎？”二世然之。
<br>
<br>　　<span style="font-size:10.5pt;color:'004060'">注①正义祖伊谏殷纣，纣不听。孔安国云祖己后贤臣也。
<br>
<br>　　注②正义说音悦。解音蟹。言非此乐和适，亦悦乐之不通，散恩泽之事不流，各一
世之化也。谏二世，故名之也。</span>
<br>
<br>　　高祖过沛诗三侯之章，①令小儿歌之。高祖崩，令沛得以四时歌圩诿怼Ｐ⒒荸p孝
文p孝景无所增更，于乐府习常肄旧而已。②
<br>
<br>　　<span style="font-size:10.5pt;color:'004060'">注①索隐按：过沛诗即大风歌也。其辞曰：“大风起兮云飞扬，威加海内兮归故乡，
安得猛士兮守四方”是也。侯，语辞也。诗曰“侯其t而”者是也。兮亦语辞也。沛诗
有三“兮”，故云三侯也。
<br>
<br>　　注②正义肄音异。</span>
<br>
<br>　　至今上即位，作十九章，①令侍中李延年次序其声，拜为协律都尉。通一经之士不
能独知其辞，皆集会五经家，相与共讲习读之，乃能通知其意，多尔雅之文。
<br>
<br>　　<span style="font-size:10.5pt;color:'004060'">注①索隐按：礼乐志安世房中乐有十九章。
<br>
<br>　　汉家常以正月上辛祠太一甘泉，以昏时夜祠，到明而终。常有流星经于祠坛上。</span>
<br>
<br>　　使僮男僮女七十人俱歌。春歌青阳，夏歌朱明，①秋歌西_，②冬歌玄冥。③世多有，故不论。④
<br>
<br>　　<span style="font-size:10.5pt;color:'004060'">注①集解瓒曰：“尔雅云春曰青阳，夏曰朱明。”
<br>
<br>　　注②集解韦昭曰：“西方少_也。”
<br>
<br>　　注③正义礼记月令云玄冥，水官也。
<br>
<br>　　注④索隐言四时歌多有其词，故此不论载。今见汉书礼乐志。</span>
<br>
<br>　　又尝得神马渥洼水中，①复次以为太一之歌。歌曲曰：“太一贡兮天马下，②沾赤
汗兮沫流赭。③骋容与兮万里，④今安匹兮龙为友。”后伐大宛得千里马，马名蒲梢，
⑤次作以为歌。歌诗曰：“天马来兮从西极，经万里兮归有德。承灵威兮降外国，涉流
沙兮四夷服。”中尉汲黯进曰：“凡王者作乐，上以承祖宗，下以化兆民。今陛下得马，
诗以为歌，协于宗庙，先帝百姓岂能知其音邪？”上默然不说。丞相公孙弘曰：“黯诽
谤圣制，当族。”
<br>
<br>　　<span style="font-size:10.5pt;color:'004060'">注①集解李斐曰：“南阳新野有暴利长，当武帝时遭刑，屯田炖煌界。人数于此水
旁见k野马中有奇异者，与凡马异，来饮此水旁。利长先为土人持勒于水旁，后马玩
习久之，代土人持勒，收得其马，献之。欲神异此马，云从水中出。”苏林曰：“洼
音‘曲’之‘’也。”索隐洼音一佳反，乌花反。苏林音“曲”之“”，即
窳也。
<br>
<br>　　注②索隐按：礼乐志“贡”作“况”，况与贡意亦通。正义太一，北极大星也。
<br>
<br>　　注③集解应劭曰：“大宛马汗血沾濡也，流沫如赭。”
<br>
<br>　　注④集解孟康曰：“音逝。”如淳曰：“谓超u也。”索隐亦*[作]*“逝”。
<br>
<br>　　邹诞生云，一作“世”，亦音。，超也。
<br>
<br>　　注⑤集解应劭曰：“大宛旧有天马种，蹋石汗血，汗从前肩膊出如血，号一日千里。”
索隐梢音史交反。又本作“骚”，亦同音。</span>
<br>
<br>　　凡音之起，由人心生也。①人心之动，物使之然也。②感于物而动，故形于声；③
声相应，故生变；④变成方，谓之音；⑤比音而乐之，及干戚羽旄，谓之乐也。⑥乐者，
音之所由生也，⑦其本在人心感于物也。⑧是故其哀心感者，其声h以杀；⑨其乐心感
者，其声以缓；⑩其喜心感者，其声发以散；⑾其怒心感者，其声以厉；⑿其敬心
感者，其声直以廉；⒀其爱心感者，其声和以柔。⒁六者非性也，⒂感于物而后动，⒃
是故先王慎所以感之。⒄故礼以导其志，乐以和其声，政以壹其行，⒅刑以防其奸。礼
乐刑政，其极一也，⒆所以同民心而出治道也。⒇
<br>
<br>　　<span style="font-size:10.5pt;color:'004060'">注①正义皇侃云：“此章有三品，故名为乐本，备言音声所起，故名乐本。夫乐之
起，其事有二：一是人心感乐，乐声从心而生；一是乐感人心，心随乐声而变也。”
<br>
<br>　　注②正义物者，外境也。外有善恶来触于心，则应触而动，故云物使之然也。
<br>
<br>　　注③集解郑玄曰：“宫商角征羽杂比曰音，单出曰声，形犹见也。”王肃曰：“物，事也。谓哀乐喜怒和敬之事感人而动，见于声。”
<br>
<br>　　注④集解郑玄曰：“乐之器，弹其宫则宫应，然而不足乐，是以变之使杂也。”
<br>
<br>　　正义崔灵恩云：“缘五声各自相应，不足为乐，故变使杂，令声音谐和也。”
<br>
<br>　　注⑤集解郑玄曰：“方犹文章。”正义皇侃云：“单声不足，故变杂五声，使交错
成文，乃谓为音也。”
<br>
<br>　　注⑥集解郑玄曰：“干，J也；戚，斧也：武舞所执也。羽，翟羽也；旄，旄牛尾：
文舞所执也。”正义比音鼻，次也。音，五音也。言五音虽杂，犹未足为乐，复须次比
器之音及文武所执之物，共相谐会，乃是由音得名。为乐武阴文阳，故所执有轻重异。”
<br>
<br>　　注⑦正义合音乃成乐，是乐由音而生，诸乐生起之所由也。
<br>
<br>　　注⑧正义本犹初也。物，外境也。*(言)*将欲明乐随心见，故更陈此句也。
<br>
<br>　　注⑨集解郑玄曰：“h，q也。”索隐焦音如字。邹诞生作“h”，音将妙反。
<br>
<br>　　正义杀，所介反。h，q急也。若外境痛苦，则其心哀戚，哀戚在心，故乐声q急
而杀也。此下六者，皆人君见前境来感己而制乐音，随心见之也。
<br>
<br>　　注⑩集解郑玄曰：“，宽绰之貌。”正义，宽也。若外境可美，则其心欢乐，
欢乐在心，故乐声必随而宽缓也。
<br>
<br>　　注⑾集解郑玄曰：“发，扬也。”正义若外境会意，其心喜悦，悦喜在心，故乐声
发扬也。
<br>
<br>　　注⑿正义若外境乖失，故己心怒恚，怒在心，心随怒而发扬，故无辍侦，则乐声
强而严厉也。
<br>
<br>　　注⒀正义廉，隅也。若外境尊高，故己心悚敬，悚敬在内，则乐声直而有廉角也。
<br>
<br>　　注⒁正义柔，软也。若外境怜慕，故己心爱惜，爱惜在内，则乐和柔也。
<br>
<br>　　注⒂正义性本静寂，无此六事。六事之生，由应感见而动，故云非性。
<br>
<br>　　注⒃集解郑玄曰：“言人声在所见，非有常。”
<br>
<br>　　注⒄正义六事随见而动，非关本性，圣人在上，制正礼以防之，故先王慎所以感之
者也。
<br>
<br>　　注⒅正义胡孟反。
<br>
<br>　　注⒆集解郑玄曰：“极，至也。”正义四事，防慎所感之由也。用*[正]*礼教导其
志，用*(世)**[正]*乐谐和其声，用法律齐其行，用刑辟防其凶*[奸]*，民不复流僻，
徒感防之，使同其一*(敬)**[致]*，不为非也。极，至也。
<br>
<br>　　注⒇集解郑玄曰：“此其所谓至也。”正义上四事功成，民同其心，俱不邪僻，
故治道出也。民心所触，有前六者不同，故圣人用后四者制之。</span>
<br>
<br>　　凡音者，生人心者也。①情动于中，故形于声，②声成文谓之音。③是故治世之音
安以乐，其正和；④乱世之音怨以怒，其正乖；⑤亡国之音哀以思，其民困。⑥声音之
道，与正通矣。⑦宫为君，⑧商为臣，⑨角为民，⑩征为事，⑾羽为物。⑿五者不乱，
则无粗音矣。⒀宫乱则荒，其君骄；⒁商乱则，其臣坏；⒂角乱则忧，其民
怨；⒃征乱则哀，其事勤；⒄羽乱则危，其财匮。⒅五者皆乱，迭相陵，谓之慢。⒆如
此则国之灭亡无日矣。⒇郑]之音，乱世之音也，比于慢矣。(21)桑闲濮上之音，
(22)亡国之音也，其政散，其民流，诬上行私而不可止。(23)
<br>
<br>　　<span style="font-size:10.5pt;color:'004060'">注①正义此乐本章第二段，明乐感人心也。人心即君人心也。乐音善恶由君上心之
所好，故云生于人心者也。
<br>
<br>　　注②正义情，君之情也。中犹心也。心既感物而动，故形见于声也。
<br>
<br>　　注③正义谓之音，清浊虽异，各见于外，成于文彩，并谓之音也注④正义乐音洛。
言平理之世，其乐音安静而欢乐也。正政同也。
<br>
<br>　　注⑤集解徐广曰：“一作‘烦’。”正义乱世之音，民心怨怒，乐声亦怨，由其正
乖僻故。
<br>
<br>　　注⑥正义思音四。亡国，谓将欲灭亡之国，乐音悲哀而愁思。亡国之时，民之心哀
思，其乐音亦哀思，由其民困苦故也。
<br>
<br>　　注⑦集解郑玄曰：“言八音和否随政也。”正义正和则声音安乐，正乖则声音怨怒，
是声音之道与正通矣。
<br>
<br>　　注⑧集解王肃曰：“居中总四方。”索隐居中总四方，宫弦最大，用八十一丝，声
重而尊，故为君。正义宫属土，居中央，总四方，君之象也。
<br>
<br>　　注⑨集解王肃曰：“秋义断。”索隐商是金，金为决断，臣事也。弦用七十二丝，
次宫，如臣次君也。
<br>
<br>　　注⑩集解王肃曰：“春物并生，各以区别，民之象也。”索隐弦用六十四丝，声居
宫羽之中，比君为劣，比物为优，故云清浊中，人之象也。正义角属木，以其清浊中，
民之象。
<br>
<br>　　注⑾集解王肃曰：“夏物盛，故事多。”索隐征属夏，夏时生长，万物皆成形体，
事亦有体，故配事。弦用五十四丝。正义征属火，以其征清，事之象也。
<br>
<br>　　注⑿集解王肃曰：“冬物聚。”索隐羽为水，最清，物之象。王肃云“冬物聚，故
为物，弦用四十八丝”
<br>
<br>　　注⒀集解郑玄曰：“矗败不和之貌也。”索隐苫滞。又本
作“础薄
<br>
<br>　　正义，也。矗败也。君、臣、民、事、物五者各得其用，不相坏乱，则五音
之响无败也。
<br>
<br>　　注⒁集解郑玄曰：“荒犹散。”正义宫乱，则其声放散，由其君骄溢故也。
<br>
<br>　　注⒂集解徐广曰：“，今礼作‘陂’也。”索隐，邹音都回反。徐广曰“今礼
作‘陂’”音也。正义商音乱，其声欹邪不正，由其臣不理于官，*[官]*坏故也。
<br>
<br>　　注⒃正义角音乱，其声忧愁，由政虐民怨故也。
<br>
<br>　　注⒄正义征音乱，其声哀苦，由繇役不休，其民事勤劳也。
<br>
<br>　　注⒅正义羽音乱，其声倾危，由君赋重，*(于)*其民贫乏故也。
<br>
<br>　　注⒆正义迭，互也。陵，越也。五声并不和，则君臣上下互相陵越，所以谓之为慢
也。
<br>
<br>　　注⒇集解郑玄曰：“君、臣、民、事、物也，其道乱，则其音应而乱也。”
<br>
<br>　　索隐无日犹言无复一日也。以言君臣陵慢如此，则国之灭亡朝夕可待，无复一日也。
<br>
<br>　　注(21)集解郑玄曰：“比犹同。”正义郑音好滥淫志，]音促速烦志，并是乱世
音，虽乱而未灭亡，故比慢也。比，必以反。
<br>
<br>　　注(22)集解郑玄曰：“濮水之上，地有桑闲，在濮阳南。”正义昔殷纣使师延作
长夜靡靡之乐，以致亡国。武王伐纣，此乐师师延将乐器投濮水而死。后晋国乐师师涓
夜过此水，闻水中作此乐，因听而写之。既得还国，为晋平公奏之。
<br>
<br>　　师旷抚之曰：“此亡国之音也，得此必于桑闲濮上乎？纣之所由亡也。”
<br>
<br>　　注(23)正义若用此濮上之音，其政必离散而民人流徙逃亡，缘臣诬上，各行私情，
国即灭亡而不可禁止也。</span>
<br>
<br>　　凡音者，生于人心者也；①乐者，通于伦理者也。②是故知声而不知音者，禽兽是
也；知音而不知乐者，庶是也。唯君子为能知乐。③是故审声以知音，④审音以知乐，
⑤审乐以知政，⑥而治道备矣。⑦是故不知声者不可与言音，不知音者不可与言乐知乐
则几于礼矣。⑧礼乐皆得，谓之有德。
<br>
<br>　　德者得也。⑨是故乐之隆，非极音也；⑩食飨之礼，非极味也。⑾清庙之瑟，⑿朱
弦而疏越，⒀一倡而三叹，有遗音者矣。⒁大飨之礼，⒂尚玄酒⒃而俎腥鱼，⒄大羹不
和，⒅有遗味者矣。⒆是故先王之制礼乐也，非以极口腹耳目之欲也，将以教民平
好恶而反人道之正也。⒇
<br>
<br>　　<span style="font-size:10.5pt;color:'004060'">注①正义此乐本章第三段也。前第一段明人心感乐，第二段明乐感人心，此段圣人
制正乐以应之。此段自有二重：自“凡音”至“反人道”为一重，却应第二段乐感人心
也；又自“人*(心)*生而静”至“王道备矣”为一重，却应第一段人心感乐也。
<br>
<br>　　注②集解郑玄曰：“伦犹类也。理，分也。”正义音初生自君心，形而成乐，乐成
则能通于百姓，使各尽其类分，故曰通伦理者也。
<br>
<br>　　注③集解郑玄曰：“禽兽知此为声耳，不知其宫商之变。八音并作，克谐，曰乐。”
<br>
<br>　　注④正义声为音本，若欲知音，常须审定其声，然后音可知。
<br>
<br>　　注⑤正义音为乐本，前审定其音，然后可知乐也。
<br>
<br>　　注⑥正义乐为政本，前审定其乐，然后政可知也。
<br>
<br>　　注⑦正义前审定其本，后识其末，则为治之道乃可备也。
<br>
<br>　　注⑧集解郑玄曰：“几，近也。”正义礼谓治国之礼，包万事。万事备具，始是礼
极。今知乐者但正君、臣、民、事、物五者之情，于礼未极，故云几于礼也。
<br>
<br>　　注⑨集解郑玄曰：“听乐而知政之得失，则能正君、臣、民、事、物之礼。”
<br>
<br>　　正义若听乐而知礼，则是礼乐皆得；二者备具，则是有德之君也。又言有德之人是
能得礼乐之情，故云德者得也。
<br>
<br>　　注⑩集解郑玄曰：“隆犹盛也。极犹穷也。”正义大乐之盛，本在移风易俗，非穷
钟鼓之音，故云非极音也。故论语“乐云乐云，钟鼓云乎哉”是也。
<br>
<br>　　注⑾正义食音嗣。食享谓宗庙祭也。大礼之盛，本在安上治民，非崇玉帛至味，故
云非极味也。故论语“礼云礼云，玉帛云乎哉”是也。
<br>
<br>　　注⑿集解郑玄曰：“清庙谓作乐歌清庙。”王肃曰：“于清庙中所鼓之瑟。”
<br>
<br>　　注⒀集解郑玄曰：“越，瑟底孔，画疏之使声迟。”
<br>
<br>　　注⒁集解郑玄曰：“遗犹余也。”王肃曰：“未尽音之极。”正义倡音唱。
<br>
<br>　　一唱谓一人始唱歌，三叹谓三人赞叹也。乐歌此先王之道，不极音声，故但以熟弦
广孔，少唱寡和。此音有德，传于无穷，是有余音不巳。一云所重在德，本不在音，是
有遗余音，念之不忘也。
<br>
<br>　　注⒂正义大享即食享也。变“食”言“大”，崇其名故也。不尚重味，故食言大也。
此言礼盛不*(作)**[在]*至味之事。
<br>
<br>　　注⒃正义祭之礼，则列玄尊在上，五齐在下也。
<br>
<br>　　注⒄正义凡俎有肴生腊，*(是俎)*腥鱼者，生鱼也，俎虽有三牲而兼载生鱼也。
<br>
<br>　　注⒅正义和，胡卧反。大羹，肉汁也。祭有肉汁为羹，无盐菜之d和也。
<br>
<br>　　注⒆正义遗亦余也。此*(者)**[皆]*质素之食。礼，人主诚设之道不极滋味，故尚
明水而腥鱼。此礼可重，流芳竹帛，传之无已，有余味。一云礼本在德，不在甘味，故
用水鱼而遗味也。
<br>
<br>　　注⒇集解郑玄曰：“教之使知好恶。”正义好，火到反。恶，一故反。平，均
也。言先王制礼作乐，本是教训浇民，平于好恶之理，故去恶归善，不为口腹耳目之欲，
令反归人之正道也。</span>
<br>
<br>　　人生而静，天之性也；①感于物而动，性之颂也。②物至知知，然后好恶形焉。③
好恶无节于内，知诱于外，不能反己，天理灭矣。④夫物之感人无穷，而人之好恶无节，
则是物至而人化物也。⑤人化物也者，灭天理而穷人欲者也。⑥于是有悖逆诈伪之心，
有淫佚作乱之事。是故强者胁弱，者暴寡，知者诈愚，勇者苦怯，疾病不养，老幼孤
寡不得其所，此大乱之道也。
<br>
<br>　　是故先王制礼乐，人为之节：⑦衰麻哭泣，⑧所以节丧纪也；钟鼓干戚，所以和安
乐也；婚姻冠，所以别男女也；⑨射乡食飨，所以正交接也。⑩礼节民心，乐和
民声，政以行之，刑以防之。礼乐刑政四达而不悖，则王道备矣。
<br>
<br>　　<span style="font-size:10.5pt;color:'004060'">注①正义此第三段第二重也。人初生未有情欲，其*(情欲)*至静禀于自然，是天之
性也。
<br>
<br>　　注②集解徐广曰：“颂音容。今礼作‘欲’。”正义其心虽静，感于外情，因物而
动，是性之贪欲也。
<br>
<br>　　注③集解王肃曰：“事至，能以智知之，然后情之好恶见。”正义上“知”音智。
<br>
<br>　　注④集解王肃曰：“内无定节，智为物所诱于外，情从之动，而失其天性。”
<br>
<br>　　正义言好恶不自节量于心，唯知情欲诱之于外，不能反还己躬之善，则天性灭绝矣。
<br>
<br>　　注⑤集解郑玄曰：“随物变化。”正义夫物不一，故言无穷也。若人心嗜欲无度，
随好恶不能节之，则与之而化，故云人化物。
<br>
<br>　　注⑥集解郑玄曰：“言无所不为。”正义心随物化，则灭天性而恣人心之欲也。
<br>
<br>　　注⑦集解郑玄曰：“为作法度以遏其欲也。”王肃曰：“以人为之节，言得其中也。”
<br>
<br>　　注⑧正义此以下并是陈礼节人之事也。制五服哭泣，所以纪丧事之节，而不使背死
忘生也。事死者难，故以哀哭为前也。
<br>
<br>　　注⑨集解郑玄曰：“男二十而冠，女许嫁而。”正义冠音贯。音鸡。
<br>
<br>　　注⑩集解郑玄曰：“射乡，大射乡饮酒。”</span>
<br>
<br>　　乐者为同，礼者为异。①同则相亲，异则相敬。乐胜则流，②礼胜则离。③合情饰
貌者，礼乐之事也。④礼义立，则贵贱等矣；⑤乐文同，则上下和矣；⑥好恶着，则贤
不肖别矣；⑦刑禁暴，爵举贤，则政均矣。⑧仁以爱之，义以正之，如此则民治行矣。⑨
<br>
<br>　　<span style="font-size:10.5pt;color:'004060'">注①集解郑玄曰：“同谓协好恶也，异谓别贵贱。”正义此第二章名为乐论。
<br>
<br>　　其中有四段，此章论礼乐同异也。夫乐使率土合和，是为同也；礼使父子殊别，是
为异也。
<br>
<br>　　注②集解王肃曰：“流遁不能自还。”
<br>
<br>　　注③集解王肃曰：“离析而不亲。”正义胜，式证反。胜犹过也。礼乐虽有同异，
而又相须也。若乐过和同而无礼，则流慢，无复尊卑之敬。若礼过殊隔无乐，则亲属离
析，无复骨肉之爱也。
<br>
<br>　　注④集解郑玄曰：“欲其并行彬彬然。”正义乐和内，是合情也；礼检螅是饰貌
也。
<br>
<br>　　注⑤集解郑玄曰：“等阶级。”
<br>
<br>　　注⑥正义文谓声成文也。若作乐文采谐同，则上下并和，是乐和民声也。
<br>
<br>　　注⑦正义好恶并去声，又并如字。着，张虑反。若法律分明，善恶章着，则贤愚斯
别，政化行矣。
<br>
<br>　　注⑧正义王者*(为)*用刑*(则)**[以]*禁制暴慢，疏爵以举赏贤良，则政治均平，
是刑以防之矣。既是禁暴而又言举贤者，示刑最为重，不宜独行，必须赏罚兼明也。然
礼乐之用非政不行，明须四事连行也。
<br>
<br>　　注⑨正义言礼乐刑政既均，又须仁以爱民，义以正民，如此则民顺理正行矣。</span>
<br>
<br>　　乐由中出，①礼自外作。②乐由中出，故静；③礼自外作，故文。④大乐必易，⑤
大礼必简。⑥乐至则无怨，礼至则不争。⑦揖让而治天下者，礼乐之谓也。暴民不作，
诸侯宾服，兵革不试，⑧五刑不用，百姓无患，天子不怒，如此则乐达矣。合父子之亲，
⑨明长幼之序，⑩以敬四海之内。⑾天子如此，则礼行矣。⑿
<br>
<br>　　<span style="font-size:10.5pt;color:'004060'">注①集解郑玄曰：“和在心。”正义此乐论第二段，谓乐功也。出犹生也。为人在
中，和有未足，故生此乐也。
<br>
<br>　　注②集解郑玄曰：“敬在貌。”正义作犹起也。为人在外，敬有未足，故起此礼也。
<br>
<br>　　注③正义乐和心，在内，故云静。
<br>
<br>　　注④集解郑玄曰：“文犹动。”正义礼肃人貌，貌在外，故云动。
<br>
<br>　　注⑤正义易，以鼓反。朱弦疏越是也。
<br>
<br>　　注⑥集解郑玄曰：“易简，若于清庙大飨然。”正义玄酒腥鱼是也。
<br>
<br>　　注⑦集解郑玄曰：“至犹达也，行也。”正义乐行主和，和达则民无复怨怒也。
<br>
<br>　　礼行主谦，谦达则民不争竞也。
<br>
<br>　　注⑧集解郑玄曰：“宾，协也。试，用也。”
<br>
<br>　　注⑨正义前云“礼至不争”，故致天下尊卑之序也。礼使父慈子孝，是合父子之亲
也。即父事三老也。
<br>
<br>　　注⑩正义长坐幼立，是明长幼之序，即兄事五更是也。
<br>
<br>　　注⑾正义孝经云：“教以孝，所以敬天下之为人父；教以弟，所以敬天下之为人兄；
教以臣，所以敬天下之为君。”即是敬四海之内也。
<br>
<br>　　注⑿正义言天子能躬行礼，则臣下必用礼，如此则礼行矣。“合父子”以下，悉自
天子自身行之也。</span>
<br>
<br>　　大乐与天地同和，①大礼与天地同节。②和，故百物不失；③节，故祀天祭地。④
明则有礼乐，⑤幽则有鬼神，⑥如此则四海之内合敬同爱矣。⑦礼者，殊事合敬者也；⑧乐者，异文合爱者也。⑨礼乐之情同，故明王以相沿也。⑩故事与时并，⑾名与功偕。⑿故钟鼓管磬羽钥干戚，乐之器也；⒀诎信俯仰级兆舒疾，
⒁乐之文也。⒂簋俎豆制度文章，礼之器也；升降上下周旋裼袭，礼之文也。故知礼
乐之情者能作，⒃识礼乐之文者能术。⒄作者之谓圣，⒅术者之谓明。⒆明圣者，
术作之谓也。
<br>
<br>　　<span style="font-size:10.5pt;color:'004060'">注①正义此乐论第三段，论礼与乐唯圣能识也。言天地以气氤氲，合生万物。
<br>
<br>　　大乐之理，顺阴阳律吕生养万物，是大乐与天地同和也。
<br>
<br>　　注②集解郑玄曰：“言顺天地之气与其数也。”正义言天有日月，地有山川，高卑
殊形，生用各别。大礼辩尊卑贵贱等差异别，是大礼与天地同节。
<br>
<br>　　注③集解郑玄曰：“不失其性。”正义乐与天地同和，能生成万物。
<br>
<br>　　注④集解郑玄曰：“成物有功报焉。”正义礼与天地同节，有尊卑上下，报生成万
物之功。
<br>
<br>　　注⑤集解郑玄曰：“教人者也。”正义明犹外也。言圣王能使乐与天地同和，礼与
天地同节，又能显明其礼乐以教人也。
<br>
<br>　　注⑥集解郑玄曰：“助天地成物者也。易曰知鬼神之情状。然则圣人精气谓之神，
贤智之精气谓之鬼也。”正义幽，内也。言圣王又能内敬鬼神，助天地生成万物。
<br>
<br>　　注⑦正义言行礼同节，故四海合敬矣。乐同和，故四海同爱矣。
<br>
<br>　　注⑧正义尊卑贵贱之别，是殊事也。施之同以庄敬，是合敬也。
<br>
<br>　　注⑨正义宫商错而成文，随事而制变，是异文；同以劝爱，是合爱也。
<br>
<br>　　注⑩集解郑玄曰：“沿犹因述也。殷因于夏，周因于殷。”正义乐情主和，礼情主
敬，致化是同。以其致化情同，故明王相因述也。
<br>
<br>　　注⑾集解郑玄曰：“举事在其时也。”王肃曰：“有其时，然后得立其事。”
<br>
<br>　　正义言圣王所为之事与所当之时并行也。若尧舜揖让之事与淳和之时并行，汤武干
戈之事与浇薄之时并行。此句明礼也。
<br>
<br>　　注⑿集解郑玄曰：“为名在*(于)*其功也。偕犹俱也。”王肃曰：“有功，然后得
受其名。”正义名谓乐名也。偕，俱也。功者，揖让干戈之功也。圣王制乐之名，与所
建之功俱作也。若尧、舜乐名咸池、大韶，汤、武乐名大C、大武也。
<br>
<br>　　注⒀正义此陈乐事也。钟鼓之属是乐之器，有形质，故为事也。
<br>
<br>　　注⒁集解徐广曰：“级，今礼作‘缀’。”S案：郑玄曰“兆其外营域”。索隐徐
广曰：“级，今礼作‘缀’。”缀舞者，A列也。又按：下文“其舞行及远”，“及短”，
礼皆作“缀”，盖是字之残缺讹变耳，故此为“级”而下又为“及”也。然并依字读，
义亦俱通，恐违古记耳。
<br>
<br>　　注⒂正义文饰之事也。
<br>
<br>　　注⒃正义既能穷本*(知末)*知变，又能着诚去伪，所以能述作，故谓之圣也。
<br>
<br>　　注⒄集解郑玄曰：“述谓训其义。”正义谓上文“屈伸俯仰”，“升降上下”也。
<br>
<br>　　注⒅正义尧、舜、禹、汤之属是也。
<br>
<br>　　注⒆正义游、夏之属是也。</span>
<br>
<br>　　乐者，天地之和也；礼者，天地之序也。①和，故百物皆化；序，故k物皆别。②
乐由天作，礼以地制。③过制则乱，过作则暴。④明于天地，然后能兴礼乐也。⑤论伦
无患，乐之情也；⑥欣喜O爱，乐之*(容)**[官]*也。⑦中正无邪，礼之质也；⑧庄敬
恭顺，礼之制也。⑨若夫礼乐之施于金石，越于声音，用于宗庙社稷，事于山川鬼神，
则此所以与民同也。⑩
<br>
<br>　　<span style="font-size:10.5pt;color:'004060'">注①正义此乐论第四段也。谓礼乐之情也。乐法天地之气，故云天地之和；礼法天地之形，故云天地之序。礼乐从天地而来，王者必明于天地，然后能兴起礼
乐也。
<br>
<br>　　注②集解郑玄曰：“化犹生也。别谓形体异。”
<br>
<br>　　注③集解郑玄曰：“言法天地。”正义天用和气化物，物从气化，是由天作也。地有高下区分以生万物，礼有品节殊文，是由地制也。
<br>
<br>　　注④集解郑玄曰：“过犹误也。暴，失文p武意也。”
<br>
<br>　　注⑤正义礼乐既不可误，故须明天地者乃可制作也。
<br>
<br>　　注⑥集解王肃曰：“言能合道论，中伦理而无患也。”正义既云唯圣人识礼乐之情，
此以下更说其情状不同也。伦，类也。贺`云：“乐使物得类序而无害，是乐之情也。”
<br>
<br>　　注⑦正义*(容)*[官]犹事也。贺`云：“八音克谐使物欣喜，此乐之事笠病！
<br>
<br>　　注⑧集解郑玄曰：“质犹本。”正义明礼情也。质，本也。礼以*(心内)**[内心]*
中正，无有邪僻，是礼之本。
<br>
<br>　　注⑨正义明礼情之事也。谓容貌庄敬，谦恭谨慎，是礼之节制也。
<br>
<br>　　注⑩集解王肃曰：“自天子至民人，皆贵礼之敬，乐之和，以事鬼神先祖也。”</span>
<br>
<br>　　正义言四者施用祭祀，随世而异，则前王所不专，故又云则此所以与民同，言随世
也。
<br>
<br>　　王者功成作乐，治定制礼。①其功大者其乐备，其治辨者其礼具。②干戚之舞，非
备乐也；③亨孰而祀，非达礼也。④五帝殊时，不相沿乐；三王异世，不相袭礼。⑤乐
极则忧，礼粗则偏矣。⑥及夫敦乐而无忧，⑦礼备而不偏者，其唯大圣乎？天高地下，
万物散殊，而礼制行也；⑧流而不息，合同而化，而乐兴也。⑨春作夏长，仁也；秋敛
冬藏，义也。仁近于乐，义近于礼。⑩乐者敦和，率神而从天；⑾礼者辨宜，居鬼而从
地。⑿故圣人作乐以应天，作礼以配地。礼乐明备，天地官矣。⒀
<br>
<br>　　<span style="font-size:10.5pt;color:'004060'">注①集解郑玄曰：“功成治定同时耳，功主于王业，治主于教民。”正义此第三章
名乐礼章，言明王为治，制礼作乐，故名乐礼章。其中有三段：一明礼乐齐，其用必对；
二明礼乐法天地之事；三明天地应礼乐也。
<br>
<br>　　注②集解徐广曰：“辨，一作‘别’。”S案：郑玄曰“辨，也”。正义辨，皮
勉反，又边练反。夫礼乐必由功治，[功治]有小大，故礼乐应之而广狭也。
<br>
<br>　　若上世民淳易化，故王者功治广，是以礼乐备也。而殷p周民浇难化，故王者功
治褊狭，则礼乐亦不具。
<br>
<br>　　注③集解郑玄曰：“乐以文德为备，若咸池也。”正义证乐不备也。干戚，*(周)*
武[舞]也。乐以文德为备，故用朱丝疏越，干戚之舞，故非备乐也。
<br>
<br>　　注④集解郑玄曰：“达犹具也。至敬不飨味而贵气臭。”正义解礼不具也。谓腥俎
玄尊，表诚象古而已，不在芬孰味。是乃浇世为之，非达礼也。
<br>
<br>　　注⑤集解郑玄曰：“言其有损益。”正义庾蔚之云：“乐兴于五帝，礼成于三王。
乐兴王者之功，礼随世之质文。”崔灵恩云：“五帝淳浇不同，故不得相沿为乐；三王
文质之不等，故不得相袭为礼。”
<br>
<br>　　注⑥集解郑玄曰：“乐，人之所好也，害在淫侉；礼，人之所勤，害在倦略。”
<br>
<br>　　注⑦集解郑玄曰：“敦，厚也。”
<br>
<br>　　注⑧集解郑玄曰：“礼为异。”正义天高于上，地卑于下，万物布散殊别于其中，
而大圣制礼，别异尊卑，是大而行，故云礼制行矣。礼以节制为义，故云礼制。
<br>
<br>　　注⑨集解郑玄曰：“乐为同。”正义天地二气，流行不息，合同氛氲，化生万物。
而大圣作乐，合同人心，是以象天地而起，故云乐兴也。
<br>
<br>　　注⑩集解郑玄曰：“言乐法阳而生，礼法阴而成。”正义近，其靳反。春夏生长万
物，故为仁爱。乐主陶和万性，故仁近于乐也。秋则杀敛，冬则蛰藏，并是义主断割。
礼为节限，故义近于礼也。
<br>
<br>　　注⑾集解郑玄曰：“敦和，乐贵同。”正义此释仁近乐之义。言乐之为体，敦厚和
同，因循圣人之神气而从顺于天。
<br>
<br>　　注⑿集解郑玄曰：“别宜，礼尚异也。”孙炎曰：“居鬼，品处人鬼之志。”
<br>
<br>　　正义此解义近礼之由。居鬼犹循神也。鬼谓先贤也。礼之为体，尊卑殊别，各有其
宜，因居先贤鬼气而从顺于地，分别礼分。
<br>
<br>　　注⒀集解郑玄曰：“各得其事也。”王肃曰：“各得其位也。”</span>
<br>
<br>　　天尊地卑，君臣定矣。①高卑已陈，贵贱位矣。②动静有常，小大殊矣。③方以类
聚，物以k分，则性命不同矣。④在天成象，在地成形，⑤如此则礼者天地之别也。⑥
地气上Y，⑦天气下降，⑧阴阳相摩，⑨天地相荡，⑩鼓之以赖霆，⑾奋之以风雨，⑿
动之以四时，⒀暖之以日月，⒁而百*(物)*化兴焉，⒂如此则乐者天地之和也。⒃
<br>
<br>　　<span style="font-size:10.5pt;color:'004060'">注①正义此乐礼章第二段也，明礼乐法天地事也。言君尊于上，臣卑于下，是象天
地定矣。
<br>
<br>　　注②集解郑玄曰：“高卑谓山泽也。位矣，尊卑之位象山泽。”
<br>
<br>　　注③集解郑玄曰：“动静，阴阳用事也。小大，万物也。大者常存，小者随阴阳出
入。”
<br>
<br>　　注④集解郑玄曰：“方谓行虫。物谓殖生者。性之言生也。命，生之长短。”
<br>
<br>　　正义性，生也。万物各有嗜好谓之性。命者，长短夭寿也。所祖之物既禀大小之殊，
故性命夭寿不同也。
<br>
<br>　　注⑤集解郑玄曰：“象，光耀。形，体貌。”正义言日月星辰之光耀，草木鸟兽之
体貌也。
<br>
<br>　　注⑥正义结礼之别也。此天地明圣，制礼殊别，是天地之分别也，亦别辨宜居鬼而
从地也。
<br>
<br>　　注⑦集解郑玄曰：“Y，升也。”
<br>
<br>　　注⑧正义明礼乐法天地气也。天地二气之升降合而生物，故乐以气法地，弦歌声气
升降相合，以教民也。然气从下升，*(此)*[在]乐象气，故从地始也。形以上尊，*(故)*礼象形，*[故]*从天始也。
<br>
<br>　　注⑨正义二气切摩而万物生发，作乐亦令声气切摩，使民心生敬也。
<br>
<br>　　注⑩集解郑玄曰：“荡，动也。”正义天地八节荡动也。天地化物，八节更相感动，
作乐亦令八音相感动也。
<br>
<br>　　注⑾正义万物虽以气生，而物未发，故雷霆以鼓动之，如乐用钟鼓以发节也。大雷
曰霆。
<br>
<br>　　注⑿集解郑玄曰：“奋，迅也。”正义万物皆以风雨奋迅而出，如乐用鄯苎敢韵
之，使发人情也。
<br>
<br>　　注⒀正义万物生长，随四时而动，如乐各逐心内所须而奏之。
<br>
<br>　　注⒁正义暖音喧远反。万物之生，必须日月暖照，如乐有蕴藉，使人宣昭也。蕴藉
者，歌不直言而长言嗟叹之属。
<br>
<br>　　注⒂集解郑玄曰：“百物化生。”
<br>
<br>　　注⒃正义结乐之和也。如此则圣人作乐，法天地和同，是乐者天地之和也，亦是敦
和率神而从天也。</span>
<br>
<br>　　化不时则不生，①男女无别则乱登，②此天地之情也。③及夫礼乐之极乎天而蟠乎
地，④行乎阴阳而通乎鬼神，⑤穷高极远而测深厚，⑥乐着太始⑦而礼居成物。⑧着不
息者天也，着不动者地也。⑨一动一静者，天地之闲也。⑩故圣人曰“礼云乐云”。⑾
<br>
<br>　　<span style="font-size:10.5pt;color:'004060'">注①正义此乐礼章第三段，明天地应于礼乐也。前圣人既作礼乐，此明天地应乐也。
若人主行化失时，天地应以恶气毁物，故云化不时则不生也。
<br>
<br>　　注②集解郑玄曰：“登，成也。乐失则害物，礼失则乱人。”正义此明天地应礼也。
登，成也。若人君行礼，男女无别，则天地应而错乱成之也。
<br>
<br>　　注③正义结随礼乐得失而应之，是天地之情也。然乐是气化，故云害物；礼是形教，
故言乱人也。
<br>
<br>　　注④集解郑玄曰：“极，至也。蟠犹委也。”索隐音盘。邹诞本作“播”，亦作
“蟠”。
<br>
<br>　　注⑤正义言阴阳和，四时顺，以应礼乐，礼乐与鬼神并助天地而成化也。
<br>
<br>　　注⑥集解郑玄曰：“高远，三辰也。深厚，山川也。言礼乐之道，上至于天，下委
于地，则其闲无所不之矣。”
<br>
<br>　　注⑦集解王肃曰：“着，明也。明太始，谓法天也。”索隐着，明也。太始，天也。
言乐能明太始是法天。
<br>
<br>　　注⑧集解成物谓地也。居亦谓法也。索隐言地能成万物，故成物谓地也。居亦法也，
言礼法地也。正义着犹处也。天为万物之始，故曰太始。天苍而气化，乐亦气化，故云
处太始也。
<br>
<br>　　成物，地也，体盘薄长成万物也。在地成形，礼亦形教，故云居成也。地卑，故曰
居；天高，故曰着也。
<br>
<br>　　注⑨集解郑玄曰：“着犹明白也。息谓休止也。”索隐着谓*(着)*明白。*[着]*运
生不息者，天之功也，故易干卦云“天行健，君子以自强不息”是。着养万物不动者，
地之德也，故易坤卦云“安贞吉”是也。正义此美礼乐配天地也。
<br>
<br>　　着亦处也。言乐气化，处运生不息者，配天也。礼制尊卑定位，成养万物，处不移
动者，配地也。
<br>
<br>　　注⑩集解郑玄曰：“闲谓百物也。”正义此美礼乐若分则配天地，若合则与百物齐
一也。*(静动而生)*百物禀天动地静而生，故呼百物为天地之闲也。
<br>
<br>　　注⑾集解郑玄曰：“言礼乐之法天地也。”正义引圣证此章也。言圣人云，明此一
章是礼乐法天地也，故言圣人曰“礼云乐云”。乐动礼静，其并用事，如天地闲物有动
静也。</span>
<br>
<br>　　昔者舜作五弦之琴，以歌南风；①夔始作乐，以赏诸侯。②故天子之为乐也，以赏
诸侯之有德者也。德盛而教尊，五谷时孰，然后赏之以乐。③故其治民劳者，其舞行级
远；④其治民佚者，其舞行级短。⑤故观其舞而知其德，⑥闻其谥而知其行。⑦大章，
章之也；⑧咸池，备也；⑨韶，继也；⑩夏，大也；⑾殷周之乐尽也⑿
<br>
<br>　　<span style="font-size:10.5pt;color:'004060'">注①集解郑玄曰：“南风，长养之风也，言父母之长养己也。其辞未闻也。”
<br>
<br>　　王肃曰：“南风，育养民之诗也。其辞曰‘南风之熏兮，可以解吾民之愠兮’。”
<br>
<br>　　索隐此诗之辞出尸子及家语。正义此第四章名乐施，明礼乐前备后施布天下也。中
有三段：一明施乐以赐诸侯也；二明施乐须节，既赐之，所以宜节也；三明礼乐所施，
各有本意本德。世本“神农作琴”，今云舜作者，非谓舜始造也，改用五弦琴，特歌南
风诗，始自舜也。五弦者，无文武二弦，唯宫商角征羽之五弦也。南风是孝子之诗也。
南风养万物而孝子歌之，言得父母生长，如万物得南风也。舜有孝行，故以五弦之琴歌
南风诗，以教理天下之孝也。
<br>
<br>　　注②集解郑玄曰：“夔欲舜与天下之君共此乐。”
<br>
<br>　　注③正义陈其合赏也。若诸侯孝德明盛，教令尊严，年谷丰稔，故天子赏乐也，天
下因而法之也。
<br>
<br>　　注④正义行音胡郎反。级音子]反。本，或作“缀”，音同。此明虽得乐赐，而随
功德优劣*(也)**[为]*舞位行列也。缀谓缵列也。若诸侯治民劳苦，由君德薄，王赏之
以乐，则舞人少，不满，将去缵疏远也。
<br>
<br>　　注⑤集解王肃曰：“远以象民行之劳，近以象民行之逸。”正义佚音逸。言若诸侯
治民暇逸，由君德盛，王赏舞人多，则满，将去缵促近也。庾蔚之云：“此为虞夏礼也。
虞犹淳，故可随功赐乐；殷周渐浇，易生忿怨，不宜犹有优劣，是以同制。诸侯六佾，
故与周礼不同也。”
<br>
<br>　　注⑥正义观其畚蝗硕嗌伲去缀近远，即知其君德薄厚也。
<br>
<br>　　注⑦集解郑玄曰：“谥者行之蟆！闭义行音胡孟反。制死谥随君德，故闻死谥则
知生行。此一句比拟其舞也。
<br>
<br>　　注⑧集解郑玄曰：“尧乐名。言尧德章明。”正义既生时舞则知德，死则闻谥验行，
故更引死后闻乐则知行事解之也。大章，尧乐也。章，明也。民乐尧德大明，故名乐曰
大章，后人闻大章则知尧生时德大明。上章是尧德之明，下章是后明于尧德。白虎通云
“大章，大明天地之道”。
<br>
<br>　　注⑨集解郑玄曰：“黄帝所作乐名，尧增修而用之。咸，皆也。池之言施也，言德
之无不施也。”王肃曰：“包容浸润行化皆然，故曰备也。”
<br>
<br>　　注⑩集解郑玄曰：“舜乐名。言能继尧之德。”
<br>
<br>　　注⑾集解郑玄曰：“禹乐名。言禹能大尧舜之德。”
<br>
<br>　　注⑿集解郑玄曰：“言尽人事也。周礼曰‘殷曰大C，周曰大武’。”</span>
<br>
<br>　　天地之道，寒暑不时则疾，①风雨不节则饥。②教者，民之寒暑也，③教不时则伤
世。④事者，民之风雨也，事不节则无功。⑤然则先王之为乐也，以法治也，⑥善则行
象德矣。⑦夫豢豕为酒，⑧非以为祸也；⑨而狱讼益烦，则酒之流生祸也。⑩是故先王
因为酒礼，一献之礼，宾主百拜，⑾终日饮酒而不得醉焉，此先王之所以备酒祸也。故
酒食者，所以合欢也。⑿
<br>
<br>　　<span style="font-size:10.5pt;color:'004060'">注①正义此则乐施章第二段，明施乐须节也。既必须节，故引譬例。寒暑，天地之
气也。若寒暑不时，则民多疾疫也。
<br>
<br>　　注②正义风雨，天事也。风雨有声形，故为事也。若飘洒凄厉，不有时节，则谷损
民饥也。
<br>
<br>　　注③集解郑玄曰：“教谓乐也。”
<br>
<br>　　注④正义寒暑不时，既为民疾苦；乐教不时，则伤世俗之化也。
<br>
<br>　　注⑤正义风雨不节，则民饥馑；礼事不节，则治无功也。
<br>
<br>　　注⑥集解王肃曰：“作乐所以法其治行也。”
<br>
<br>　　注⑦集解王肃曰：“君行善，□臣下之行皆象君之德。”正义此广乐所以须节已。
言先王为乐必以法治，治善则臣下之行皆象君之德也。
<br>
<br>　　注⑧集解郑玄曰：“以谷食犬豕曰豢。为，作也。”
<br>
<br>　　注⑨正义此言礼须节也。豢，养也。言前王豢犬豕及作酒之事，本以为礼祀神只，
设宾客，和亲族，礼贤能，而实非为民作祸灾也。
<br>
<br>　　注⑩集解郑玄曰：“小人饮之善酬，以致狱讼。”正义此礼事也。言民得豢酒，无
复节限，卒至沉酗斗争杀伤，而刑狱益生烦多，则是酒之流害生其祸也。
<br>
<br>　　注⑾集解郑玄曰：“一献，士饮酒之礼。百拜，以喻多也。”
<br>
<br>　　注⑿正义此结节功也。既防酒祸，故饮不醉争，以特合欢适也。</span>

</span></td>
  </tr>
<tr><td align=center><a href="index.htm"><span style="font-size:12pt; color: #2895C3; letter-spacing: 1px; line-height: 25px;">返&nbsp;&nbsp;回</span></a>&nbsp;&nbsp;&nbsp;&nbsp;<a href="024b.htm"><span style="font-size:12pt; color: #2895C3; letter-spacing: 1px; line-height: 25px;">待&nbsp;&nbsp;续</span></a></td></tr>
</table>
</center></div>
<div align="center"><center>
<table border=0 width=100% cellspacing=0 cellpadding=0>

<tr>
 <td  align='center'style="font-size: 11.5pt"><hr width="85%" size="1" 
 color="#CBE2EC"><a href="http://www.my285.com/">梦远书城(<font face="华文新魏">my285.com</font>)</a></td></tr></table>
</center></div>
<div align="center">
<script src="http://www.my285.com/41tf/gdx.js"></script>
<script src="http://www.my285.com/41tf/wd.js"></script></div>


<center><script src="../../41tf/WB.js"></script></center>
<script src="../../41tf/wdp.js"></script>
<script src="../../41tf/wdt.js"></script>
<div style='display:"none"'><script src="../../41tf/tj.js"></script></div>

</body>

<!-- Mirrored from www.my285.com/shishu/shiji/024.htm by HTTrack Website Copier/3.x [XR&CO'2007], Thu, 21 Mar 2013 03:59:11 GMT -->
</html>
