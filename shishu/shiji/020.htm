<html>

<!-- Mirrored from www.my285.com/shishu/shiji/020.htm by HTTrack Website Copier/3.x [XR&CO'2007], Thu, 21 Mar 2013 03:59:06 GMT -->
<head>
<meta http-equiv="Content-Type" content="text/html; charset=gb2312">
<title>梦远书城_史记(集注本) </title>
<link rel="stylesheet" href="images/wyt.css">

</head>
<center><script src="http://www.my285.com/41tf/DH1.js"></script></center>
<table border="0" width="100%" cellspacing="0" cellpadding="0" background="../../41tf/bj1.gif">
<tr><td align="center">
<script src="../../41tf/DH0.js"></script></td></tr></table>
<center><script src="../../41tf/DH.js"></script></center>
<div align="center">
<script src="http://www.my285.com/41tf/dd.js"></script>
<script src="http://www.my285.com/41tf/gds.js"></script></div><body bgcolor="#f7f7e7" topmargin="2" leftmargin="0" rightmargin="0" 
bottommargin="0">

<div align="center"><img src="images/logo.gif" width="165" height="41"></div>
<div align="center"><hr color="#CBE2EC" width=85%></div>
<div align=center><table width=85%>
   <tr><td align=right style="font-size:12pt; color: #2895C3; letter-spacing: 1px; line-height: 25px;">卷二十&nbsp;&nbsp;建元以来侯者年表　第八
</span></td></tr></table></div><p>
<div align="center"><center>
<table border="0" width="85%">
  <tr>
    <td style="font-size:12pt; line-height: 150%;"><br>
<br>　　太史公曰：匈奴绝和亲，攻当路塞；闽越擅伐，东瓯请降。二夷交侵，当盛汉之隆，
以此知功臣受封侔于祖考矣。何者？自诗书称三代“戎狄是膺，荆荼是征”，①齐桓越
燕伐山戎，武灵王以区区赵服单于，秦缪用百里霸西戎，吴楚之君以诸侯役百越。况乃
以中国一统，明天子在上，兼文武，席卷四海，内辑亿万之，岂以晏然不为边境征伐
哉！自是后，遂出师北讨强胡，南诛劲越，将卒以次封矣。
<br>
<br>　　<span style="font-size:10.5pt;color:'004060'">注①集解毛诗传曰：“膺，当也。”郑玄曰：“征，艾。”索隐荼音舒。征音澄。</span>
<br>
<br>　　后进好事儒者褚先生曰：太史公记事尽于孝武之事，故复修记孝昭以来功臣侯者，
编于左方，令后好事者得览观成败长短绝世之适，得以自戒焉。当世之君子，行权合变，
度时施宜，希世用事，以建功有土封侯，立名当世，岂不盛哉！
<br>
<br>　　观其持满守成之道，皆不谦让，骄蹇争权，喜扬声誉，知进不知退，终以杀身灭国。
以三得之，①及身失之，不能传功于后世，令恩德流子孙，岂不悲哉！
<br>
<br>　　夫龙雒侯曾为前将军，世俗顺善，厚重谨信，不与政事，退让爱人。其先起于晋六
卿之世。有土君国以来，为王侯，子孙相承不绝，历年经世，以至于今，凡百余岁，岂
可与功臣及身失之者同日而语之哉？悲夫，后世其诫之！
<br>
<br>　　<span style="font-size:10.5pt;color:'004060'">注①集解以三得之者，即上所谓“行权合变，度时施宜，希世用事”也。</span>
<br>
<br>　　【索隐述赞】孝武之代，天下多虞。南讨瓯越，北击单于。长平鞠旅，冠军前驱。
术阳衔璧，临蔡破禺。博陆上宰，平津巨儒。金章且佩，紫绶行纡。昭帝已后，勋宠不
殊。惜哉绝笔，褚氏补诸。

</span></td>
  </tr>
<tr><td align=center><a href="index.htm"><span style="font-size:12pt; color: #2895C3; letter-spacing: 1px; line-height: 25px;">返&nbsp;&nbsp;回</span></a>&nbsp;&nbsp;&nbsp;&nbsp;<a href="021.htm"><span style="font-size:12pt; color: #2895C3; letter-spacing: 1px; line-height: 25px;">下一页</span></a></td></tr>
</table>
</center></div>
<div align="center"><center>
<table border=0 width=100% cellspacing=0 cellpadding=0>

<tr>
 <td  align='center'style="font-size: 11.5pt"><hr width="85%" size="1" 
 color="#CBE2EC"><a href="http://www.my285.com/">梦远书城(<font face="华文新魏">my285.com</font>)</a></td></tr></table>
</center></div>
<div align="center">
<script src="http://www.my285.com/41tf/gdx.js"></script>
<script src="http://www.my285.com/41tf/wd.js"></script></div>


<center><script src="../../41tf/WB.js"></script></center>
<script src="../../41tf/wdp.js"></script>
<script src="../../41tf/wdt.js"></script>
<div style='display:"none"'><script src="../../41tf/tj.js"></script></div>

</body>

<!-- Mirrored from www.my285.com/shishu/shiji/020.htm by HTTrack Website Copier/3.x [XR&CO'2007], Thu, 21 Mar 2013 03:59:07 GMT -->
</html>
