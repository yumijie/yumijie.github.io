<html>

<!-- Mirrored from www.my285.com/shishu/shiji/072.htm by HTTrack Website Copier/3.x [XR&CO'2007], Thu, 21 Mar 2013 03:59:56 GMT -->
<head>
<meta http-equiv="Content-Type" content="text/html; charset=gb2312">
<title>梦远书城_史记(集注本) </title>
<link rel="stylesheet" href="images/wyt.css">

</head>
<center><script src="http://www.my285.com/41tf/DH1.js"></script></center>
<table border="0" width="100%" cellspacing="0" cellpadding="0" background="../../41tf/bj1.gif">
<tr><td align="center">
<script src="../../41tf/DH0.js"></script></td></tr></table>
<center><script src="../../41tf/DH.js"></script></center>
<div align="center">
<script src="http://www.my285.com/41tf/dd.js"></script>
<script src="http://www.my285.com/41tf/gds.js"></script></div><body bgcolor="#f7f7e7" topmargin="2" leftmargin="0" rightmargin="0" 
bottommargin="0">

<div align="center"><img src="images/logo.gif" width="165" height="41"></div>
<div align="center"><hr color="#CBE2EC" width=85%></div>
<div align=center><table width=85%>
   <tr><td align=right style="font-size:12pt; color: #2895C3; letter-spacing: 1px; line-height: 25px;">卷七十二&nbsp;&nbsp;穰侯列传　第十二
</span></td></tr></table></div><p>
<div align="center"><center>
<table border="0" width="85%">
  <tr>
    <td style="font-size:12pt; line-height: 150%;"><br>
<br>　　穰侯魏者，秦昭王母宣太后弟也。①其先楚人，姓芈氏。②
<br>
<br>　　<span style="font-size:10.5pt;color:'004060'">注①索隐宣太后之异父长弟也，姓魏，名，封之穰。地理志穰县在南阳。宣太后者，惠王之妃，姓芈氏，曰芈八子者是也。
<br>
<br>　　注②正义芈，亡尔反。</span>
<br>
<br>　　秦武王卒，无子，立其弟为昭王。昭王母故号为芈八子，及昭王即位，芈八子号为
宣太后。宣太后非武王母。武王母号曰惠文后，先武王死。①宣太后二弟：其异父长弟
曰穰侯，姓魏氏，名；同父弟曰芈戎，为华阳君。②而昭王同母弟曰高陵君p③泾阳
君。④而魏最贤，自惠王p武王时任职用事。武王卒，诸弟争立，唯魏力为能立昭王。昭王即位，以为将军，]咸阳。诛季君之乱，⑤而逐武王后出之魏，昭王诸兄弟不善者皆灭之，威振秦国。昭王少，宣太后自治，任魏为政。
<br>
<br>　　<span style="font-size:10.5pt;color:'004060'">注①索隐秦本纪云：“昭王二年，庶长壮与大臣公子为逆，皆诛，及惠文后皆不得
良死。”又按：纪年云“秦内乱，杀其太后及公子雍p公子壮”是也。
<br>
<br>　　注②索隐华阳，韩地，后属秦。芈戎后又号新城君。正义司马彪云：“华阳，亭名，
在洛州密县。”又故华城在郑州管城县南三十里，即此。
<br>
<br>　　注③索隐名显。
<br>
<br>　　注④索隐名悝。
<br>
<br>　　注⑤集解徐广曰：“年表曰季君为乱，诛。本纪曰庶长壮与大臣公子谋反。伏诛。”
索隐按：季君即公子壮，僭立而号曰季君。穰侯力能立昭王，为将军，]咸阳，诛季君
及惠文后，故本纪言“伏诛”。又云“及惠文后皆不得良死”，盖谓惠文后时党公子壮，
欲立之，及壮诛而太后忧死，故云“不得良死”，亦史讳之也。又逐武王后出之魏，亦
事势然也。</span>
<br>
<br>　　昭王七年，樗里子死，而使泾阳君质于齐。赵人楼缓来相秦，赵不利，乃使仇液①
之秦，请以魏为秦相。仇液将行，其客宋公②谓液曰：“秦不听公，楼缓必怨公。公
不若谓楼缓曰‘请为公毋急秦’。秦王见赵请相魏之不急，且不听公。公言而事不成，
以德楼子；事成，魏故德公矣。”于是仇液从之。而秦果免楼缓而魏相秦。
<br>
<br>　　<span style="font-size:10.5pt;color:'004060'">注①索隐战国策作“仇郝”，盖是一人而记别也。正义音亦，姓名。
<br>
<br>　　注②索隐战国策作“宋交”。</span>
<br>
<br>　　欲诛吕礼，礼出奔齐。昭王十四年，魏举白起，使代向寿将而攻韩p魏，败之伊
阙，斩首二十四万，虏魏将公孙喜。明年，又取楚之宛p叶。魏谢病免相，以客卿寿
烛为相。其明年，烛免，复相，乃封魏于穰，复益封陶，①号曰穰侯。
<br>
<br>　　<span style="font-size:10.5pt;color:'004060'">注①集解徐广曰：“一作‘阴’。”索隐陶即定陶也。徐广云作“阴”，陶阴字本
易惑也。王劭按：定陶见有魏，作“阴”，误也。</span>
<br>
<br>　　穰侯封四岁，为秦将攻魏。魏献河东方四百里。拔魏之河内，取城大小六十余。
<br>
<br>　　昭王十九年，秦称西帝，齐称东帝。月余，吕礼来，而齐p秦各复归帝为王。
<br>
<br>　　魏复相秦，六岁而免。免二岁，复相秦。四岁，而使白起拔楚之郢，秦置南郡。
乃封白起为武安君。白起者，穰侯之所任举也，相善。于是穰侯之富，富于王室。
<br>
<br>　　昭王三十二年，穰侯为相国，将兵攻魏，走芒卯，①入北宅，②遂围大梁。
<br>
<br>　　梁大夫须贾说穰侯曰：“臣闻魏之长吏谓魏王曰：‘昔梁惠王伐赵，战胜三梁，③
拔邯郸；赵氏不割，而邯郸复归。齐人攻]，拔故国，杀子良；④]人不割，而故地复
反。]p赵之所以国全兵劲而地不并于诸侯者，以其能忍难而重出地也。宋p中山数伐
割地，而国随以亡。臣以为]p赵可法，而宋p中山可为戒也。秦，贪戾之国也，而毋
亲。蚕食魏氏，又尽晋国，⑤战胜暴子，⑥割八县，地未毕入，兵复出矣。夫秦何厌之
有哉！今又走芒卯，入北宅，此非敢攻梁也，且劫王以求多割地。王必勿听也。
<br>
<br>　　今王背楚p赵而讲秦，⑦楚p赵怒而去王，与王争事秦，秦必受之。秦挟楚p赵之
兵以复攻梁，则国求无亡不可得也。愿王之必无讲也。王若欲讲，少割而有质；不然，
必见欺。’⑧此臣之所闻于魏也，⑨愿君*(王)*之以是虑事也。周书曰‘惟命不于常’，
此言幸之不可数也。夫战胜暴子，割八县，此非兵力之精也，又非计之工也，天幸为多
矣。今又走芒卯，入北宅，以攻大梁，是以天幸自为常也。智者不然。臣闻魏氏悉其百
县胜甲以上戍大梁，臣以为不下三十万。以三十万之守梁七仞之城，⑩臣以为汤p武
复生，不易攻也。
<br>
<br>　　夫轻背楚p赵之兵，陵七仞之城，战三十万之，而志必举之，臣以为自天地始分
以至于今，未尝有者也。攻而不拔，秦兵必罢，陶邑必亡，⑾则前功必弃矣。今魏氏方
疑，可以少割收也。⑿愿君逮楚p赵之兵未至于梁，亟以少割收魏。魏方疑而得以少割
为利，必欲之，则君得所欲矣。楚p赵怒于魏之先己也，必争事秦，从以此散，⒀而君
后择焉。且君之得地岂必以兵哉！
<br>
<br>　　割晋国，秦兵不攻，而魏必效绛安邑。又为陶开两道，⒁几尽故宋，⒂]必效单父。
秦兵可全，而君制之，何索而不得，何为而不成！愿君熟虑之而无行危。”⒃穰侯曰：
“善。”乃罢梁围。⒄
<br>
<br>　　<span style="font-size:10.5pt;color:'004060'">注①集解上莫n反。下陌饱反。
<br>
<br>　　注②集解徐广曰：“魏惠王五年，与韩会宅阳。”正义竹书云：“宅阳，一名北宅。”
括地志云：“宅阳故城在郑州荥阳县西南十七里。”
<br>
<br>　　注③集解徐广曰：“田完世家云魏伐赵，赵不利，战于南梁。”索隐三梁即南梁也。
<br>
<br>　　注④索隐]之故国，盖楚丘也。下文“故地”，亦同谓楚丘也。战国策“]”字皆
作“燕”，“子良”作“子之”，恐非也。
<br>
<br>　　注⑤索隐河东p河西p河内并是魏地，即故晋国。今言秦蚕食魏氏，尽晋国之地也。
<br>
<br>　　注⑥集解徐广曰：“韩将暴鸢。”
<br>
<br>　　注⑦索隐讲，和也。
<br>
<br>　　注⑧索隐谓与秦欲讲，少割地而求秦质子；恐不然必被秦欺也。
<br>
<br>　　注⑨索隐须贾说穰侯，言魏人谓梁王若少割地而求秦质，必是欺我，即闻魏见欺于
秦也。
<br>
<br>　　注⑩集解尔雅曰：“四尺谓之仞，倍仞谓之寻。”
<br>
<br>　　注⑾索隐“陶”一作“魏”。言秦前攻得魏之城邑，秦罢则亡而还于魏也。正义定陶近大梁，穰侯攻梁兵疲，定陶必为魏伐。
<br>
<br>　　注⑿索隐贾引魏人之说不许王讲于秦，是言魏氏方疑，可以少割地而收魏也。
<br>
<br>　　注⒀索隐楚p赵怒魏之与秦讲，皆争事秦，是东方从国于是解散也，故云“从以此
散”。正义从，足松反。
<br>
<br>　　注⒁索隐穰侯封陶，魏效绛与安邑，是得河东地。言从秦适陶，开河西p河东之两
道。正义穰故封定陶，故宋及单父是陶之南道也，魏之安邑及绛是陶北道。
<br>
<br>　　注⒂索隐上音祈。此时宋已灭，是秦将尽得宋地也。
<br>
<br>　　注⒃索隐言莫行围梁之危事。
<br>
<br>　　注⒄正义表云魏安厘王二年，秦军大梁城，韩来救，与秦温以和也。</span>
<br>
<br>　　明年，魏背秦，与齐从亲。秦使穰侯伐魏，斩首四万，走魏将暴鸢，得魏三县。穰侯益封。
<br>
<br>　　明年，穰侯与白起客卿胡阳复攻赵p韩p魏，破芒卯于华阳下，斩首十万，取魏之
卷p①蔡阳p长社，赵氏观津。且与赵观津，益赵以兵，伐齐。②齐襄王惧，使苏代为
齐阴遗穰侯书曰：“臣闻往来者言曰‘秦将益赵甲四万以伐齐’，臣窃必之③敝邑之王
曰④‘秦王明而熟于计，穰侯智而习于事，必不益赵甲四万以伐齐’。是何也？夫三晋
之相与也，秦之深雠也。百相背也，百相欺也，不为不信，不为无行。今破齐以肥赵。
赵，秦之深雠，不利于秦。此一也。秦之谋者，必曰‘破齐，晋p楚，⑤而后制晋p
楚之胜’。夫齐，罢国也，以天下攻齐，如以千钧之弩决溃汉也，必死，安能晋p楚？
此二也。秦少出兵，则晋p楚不信也；多出兵，则晋p楚为制于秦。齐恐，不走秦，必
走晋p楚。
<br>
<br>　　此三也。秦割齐以啖晋p楚，晋p楚案之以兵，秦反受敌。此四也。是晋p楚以秦
谋齐，以齐谋秦也，何晋p楚之智而秦p齐之愚？此五也。故得安邑以善事之，亦必无
患矣。秦有安邑，韩氏必无上党矣。取天下之肠胃，与出兵而惧其不反也，孰利？臣故
曰秦王明而熟于计，穰侯智而习于事，必不益赵甲四万以代齐矣。”于是穰侯不行，引
兵而归。
<br>
<br>　　<span style="font-size:10.5pt;color:'004060'">注①集解丘权反。
<br>
<br>　　注②索隐既得观津，仍令赵伐齐，而秦又以兵益助赵也。
<br>
<br>　　注③索隐告齐王，言秦必定不益兵以助赵。正义臣，苏代也。必知秦与赵甲四万以
伐齐。
<br>
<br>　　注④正义谓齐王也。
<br>
<br>　　注⑤正义今晋p楚伐齐，晋p楚之国亦败。</span>
<br>
<br>　　昭王三十六年，相国穰侯言客卿p，欲伐齐取刚p寿，①以广其陶邑。于是魏人范
睢自谓张禄先生，讥穰侯之伐齐，乃越三晋以攻齐也，以此时奸说秦昭王。昭王于是用
范睢。范睢言宣太后专制，穰侯擅权于诸侯，泾阳君p高陵君之属太侈，富于王室。于
是秦昭王悟，乃免相国，令泾阳之属皆出关，就封邑。穰侯出关，辎车千乘有余。
<br>
<br>　　<span style="font-size:10.5pt;color:'004060'">注①集解徐广曰：“济北有刚县。”正义故刚城在兖州龚丘县界。寿张，郓州县也。</span>
<br>
<br>　　穰侯卒于陶，而因葬焉。秦复收陶为郡。
<br>
<br>　　太史公曰：穰侯，昭王亲舅也。而秦所以东益地，弱诸侯，尝称帝于天下，天下皆
西乡稽首者，穰侯之功也。及其贵极富溢，一夫开说，身折势夺而以忧死，况于羁旅之
臣乎！
<br>
<br>　　【索隐述赞】穰侯智识，应变无方。内倚太后，外辅昭王。四登相位，再列封疆。
摧齐挠楚，破魏围梁。一夫开说，忧愤而亡。

</span></td>
  </tr>
<tr><td align=center><a href="index.htm"><span style="font-size:12pt; color: #2895C3; letter-spacing: 1px; line-height: 25px;">返&nbsp;&nbsp;回</span></a>&nbsp;&nbsp;&nbsp;&nbsp;<a href="073.htm"><span style="font-size:12pt; color: #2895C3; letter-spacing: 1px; line-height: 25px;">下一页</span></a></td></tr>
</table>
</center></div>
<div align="center"><center>
<table border=0 width=100% cellspacing=0 cellpadding=0>

<tr>
 <td  align='center'style="font-size: 11.5pt"><hr width="85%" size="1" 
 color="#CBE2EC"><a href="http://www.my285.com/">梦远书城(<font face="华文新魏">my285.com</font>)</a></td></tr></table>
</center></div>
<div align="center">
<script src="http://www.my285.com/41tf/gdx.js"></script>
<script src="http://www.my285.com/41tf/wd.js"></script></div>


<center><script src="../../41tf/WB.js"></script></center>
<script src="../../41tf/wdp.js"></script>
<script src="../../41tf/wdt.js"></script>
<div style='display:"none"'><script src="../../41tf/tj.js"></script></div>

</body>

<!-- Mirrored from www.my285.com/shishu/shiji/072.htm by HTTrack Website Copier/3.x [XR&CO'2007], Thu, 21 Mar 2013 03:59:56 GMT -->
</html>
