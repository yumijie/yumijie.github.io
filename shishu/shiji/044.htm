<html>

<!-- Mirrored from www.my285.com/shishu/shiji/044.htm by HTTrack Website Copier/3.x [XR&CO'2007], Thu, 21 Mar 2013 03:59:33 GMT -->
<head>
<meta http-equiv="Content-Type" content="text/html; charset=gb2312">
<title>梦远书城_史记(集注本) </title>
<link rel="stylesheet" href="images/wyt.css">

</head>
<center><script src="http://www.my285.com/41tf/DH1.js"></script></center>
<table border="0" width="100%" cellspacing="0" cellpadding="0" background="../../41tf/bj1.gif">
<tr><td align="center">
<script src="../../41tf/DH0.js"></script></td></tr></table>
<center><script src="../../41tf/DH.js"></script></center>
<div align="center">
<script src="http://www.my285.com/41tf/dd.js"></script>
<script src="http://www.my285.com/41tf/gds.js"></script></div><body bgcolor="#f7f7e7" topmargin="2" leftmargin="0" rightmargin="0" 
bottommargin="0">

<div align="center"><img src="images/logo.gif" width="165" height="41"></div>
<div align="center"><hr color="#CBE2EC" width=85%></div>
<div align=center><table width=85%>
   <tr><td align=right style="font-size:12pt; color: #2895C3; letter-spacing: 1px; line-height: 25px;">卷四十四&nbsp;&nbsp;魏世家　第十四 
</span></td></tr></table></div><p>
<div align="center"><center>
<table border="0" width="85%">
  <tr>
    <td style="font-size:12pt; line-height: 150%;"><br>
<br>　　魏之先，毕公高之后也。毕公高与周同姓。①武王之伐纣，而高封于毕，②于是为
毕姓。其后绝封，为庶人，或在中国，或在夷狄。其苗裔曰毕万，事晋献公。
<br>
<br>　　<span style="font-size:10.5pt;color:'004060'">注①索隐左传富辰说文王之子十六国有毕p原p丰p郇，言毕公是文王之子。此云与周同姓，似不用左氏之说。马融亦云毕p毛，文王庶子。
<br>
<br>　　注②集解杜预曰：“毕在长安县西北。”正义括地志云：“毕原在雍州万年县西南
二十八里。”</span>
<br>
<br>　　献公之十六年，赵夙为御，毕万为右，以伐霍p耿p魏，灭之。以耿封赵夙，以魏
封毕万，①为大夫。卜偃曰：②“毕万之后必大矣，万，满数也；魏，大名也。以是始
赏，天开之矣，天子曰兆民，诸侯曰万民。今命之大，以从满数，其必有。”初，毕
万卜事晋，遇屯之比。辛廖占之，曰：“吉。屯固比入，吉孰大焉，其必蕃昌。”
<br>
<br>　　<span style="font-size:10.5pt;color:'004060'">注①正义魏城在陕州芮城县北五里。郑玄诗谱云：“魏，姬姓之国，武王伐纣而封
焉。”
<br>
<br>　　注②索隐晋掌卜大夫郭偃也。</span>
<br>
<br>　　毕万封十一年，晋献公卒，四子争更立，晋乱。而毕万之世弥大，从其国名为魏氏。
生武子。魏武子以魏诸子事晋公子重耳。晋献公之二十一年，武子从重耳出亡。十九
年反，重耳立为晋文公，而令魏武子袭魏氏之后封，列为大夫，治于魏。生悼子。
<br>
<br>　　魏悼子徙治霍。①生魏绛。②
<br>
<br>　　<span style="font-size:10.5pt;color:'004060'">注①索隐系本云“武仲生庄子绛”，无悼子。又系本居篇曰“魏武子居魏，悼子徙
霍”。宋忠曰“霍，今河东彘县也”。则是有悼子，系本卿大夫代自脱耳。
<br>
<br>　　然魏，今河北魏县是也。正义晋州霍邑县，汉彘县也，后汉改曰永安，隋改曰霍邑，
本春秋时霍伯国也。
<br>
<br>　　注②索隐谥昭子。系本云“庄子”，文错也。居篇又曰“昭子徙安邑”，亦与此文
同也。</span>
<br>
<br>　　魏绛事晋悼公。悼公三年，会诸侯。悼公弟杨干乱行，魏绛J辱杨干。①悼公怒曰：
“合诸侯以为荣，今辱吾弟！”将诛魏绛。或说悼公，悼公止。卒任魏绛政，使和戎p
翟，戎p翟亲附。悼公之十一年，曰：“自吾用魏绛，八年之中，九合诸侯，戎p翟和，
子之力也。”赐之乐，三让，然后受之。徙治安邑。②魏绛卒，谥为昭子。③生魏嬴。
嬴生魏献子。④
<br>
<br>　　<span style="font-size:10.5pt;color:'004060'">注①索隐左传曰J杨干之仆。
<br>
<br>　　注②正义安邑在绛州夏县安邑故城是。
<br>
<br>　　注③集解徐广曰：“世本曰庄子。”
<br>
<br>　　注④索隐系本云“献子名荼。荼，庄子之子”。无魏嬴。</span>
<br>
<br>　　献子事晋昭公。昭公卒而六卿强，公室卑。
<br>
<br>　　晋顷公之十二年，韩宣子老，魏献子为国政。晋宗室祁氏p羊舌氏相恶，六卿诛之，
尽取其邑为十县，六卿各令其子为之大夫。献子与赵简子p①中行文子p②范献子③并
为晋卿。
<br>
<br>　　<span style="font-size:10.5pt;color:'004060'">注①索隐赵鞅。
<br>
<br>　　注②索隐荀寅。
<br>
<br>　　注③索隐范吉射。</span>
<br>
<br>　　其后十四岁而孔子相鲁。后四岁，赵简子以晋阳之乱也，而与韩p魏共攻范p中行
氏。魏献子生魏侈。①魏侈与赵鞅共攻范p中行氏。
<br>
<br>　　<span style="font-size:10.5pt;color:'004060'">注①索隐侈，他本亦作“哆”，盖“哆”字误，而代数错也。按系本“献子生简子
取，取生襄子多”，而左传云“魏曼多”是也。则侈是襄子，中闲少简子一代。</span>
<br>
<br>　　魏侈之孙曰魏桓子，①与韩康子p②赵襄子③共伐灭知伯，④分其地。
<br>
<br>　　<span style="font-size:10.5pt;color:'004060'">注①索隐系本云：“襄子生桓子驹。”
<br>
<br>　　注②索隐名虔。
<br>
<br>　　注③索隐名无恤。
<br>
<br>　　注④索隐智伯，智瑶也，本姓荀，亦曰荀瑶。正义知音智。括地志云：“故智城在
蒲州虞乡县西北四十里。古今地名云解县有智城，盖谓此也。”</span>
<br>
<br>　　桓子之孙曰文侯都。①魏文侯元年，秦灵公之元年也。与韩武子p②赵桓子p周威
王同时。
<br>
<br>　　<span style="font-size:10.5pt;color:'004060'">注①集解徐广曰：“世本曰斯也。”索隐系本云“桓子生文侯斯”，其传云“孺子
k是魏驹之子”，与此系代亦不同也。
<br>
<br>　　注②索隐系本“武子名启章，康子子”六年，城少梁。十三年，使子击围繁p庞，
出其民。十六年，伐秦，筑临晋元里。</span>
<br>
<br>　　十七年，伐中山，使子击守之，赵仓唐傅之。子击逢文侯之师田子方于朝歌，引车
避，下谒。田子方不为礼。子击因问曰：“富贵者骄人乎？且贫贱者骄人乎？”
<br>
<br>　　子方曰：“亦贫贱者骄人耳。夫诸侯而骄人则失其国，大夫而骄人则失其家。贫贱
者，行不合，言不用，则去之楚p越，若脱缢然，柰何其同之哉！”子击不怿而去。西
攻秦，至郑而还，筑雒阴p合阳。①
<br>
<br>　　<span style="font-size:10.5pt;color:'004060'">注①正义雒，漆沮水也，城在水南。合阳，合水之北。括地志云：“合阳故城在同
州河西县南三里。雒阴在同州西也。”</span>
<br>
<br>　　二十二年，魏p赵p韩列为诸侯。
<br>
<br>　　二十四年，秦伐我，至阳狐。①
<br>
<br>　　<span style="font-size:10.5pt;color:'004060'">注①正义括地志云：“阳狐郭在魏州元城县东北三十里也。”</span>
<br>
<br>　　二十五年，子击生子。①
<br>
<br>　　<span style="font-size:10.5pt;color:'004060'">注①索隐乙耕反。击，武侯也。，惠王也。</span>
<br>
<br>　　文侯受子夏经艺，客段干木，过其闾，未尝不轼也。①秦尝欲伐魏，或曰：“魏君
贤人是礼，国人称仁，上下和合，未可图也。”文侯由此得誉于诸侯。
<br>
<br>　　<span style="font-size:10.5pt;color:'004060'">注①正义过，光卧反。文侯轼干木闾也。皇甫谧高士传云：“木，晋人也，守道不
仕。魏文侯欲见，造其门，干木u墙避之。文侯以客礼待之，出过其闾而轼。其仆曰：
‘君何轼？’曰：‘段干木贤者也，不趣势利，怀君子之道，隐处穷巷，声驰千里，吾
安得勿轼！干木先乎德，寡人先乎势；干木富乎义，寡人富乎财。势不若德贵，财不若
义高。’又请为相，不肯。后卑己固请见，与语，文侯立倦不敢息。”淮南子云：“段
干木，晋之大驵，而为文侯师。”吕氏春秋云：“魏文侯见段干木，立倦而不敢息。及
见翟璜，踞于堂而与之言。翟璜不悦。</span>
<br>
<br>　　文侯曰：‘段干木，官之则不肯，禄之则不受。今汝欲官则相至，欲禄则上卿至，
既受吾赏，又责吾礼，无乃难乎？’”任西门豹守邺，而河内①称治。
<br>
<br>　　<span style="font-size:10.5pt;color:'004060'">注①索隐按：大河在邺东，故名邺为河内。正义古帝王之都多在河东p河北，故呼
河北为河内，河南为河外。</span>
<br>
<br>　　又云河从龙门南至华阴，东至]州，折东北入海，曲绕冀州，故言河内云也。
<br>
<br>　　魏文侯谓李克曰：“先生尝教寡人曰‘家贫则思良妻，国乱则思良相’。今所置非
成则璜，①二子何如？”李克对曰：“臣闻之，卑不谋尊，疏不谋戚。臣在阙门之外，
不敢当命。”文侯曰：“先生临事勿让。”李克曰：“君不察故也。
<br>
<br>　　居视其所亲，富视其所与，达视其所举，穷视其所不为，贫视其所不取，五者足以
定之矣，何待克哉！”文侯曰：“先生就舍，寡人之相定矣。”李克趋而出，过翟璜之
家。翟璜曰：“今者闻君召先生而卜相，果谁为之？”李克曰：“魏成子为相矣。”翟
璜忿然作色曰：“以耳目之所记，臣何负于魏成子？西河之守，臣之所进也。君内以
邺为忧，臣进西门豹。君谋欲伐中山，臣进乐羊。中山以拔，无使守之，臣进先生。君
之子无傅，臣进屈侯鲋。臣何以负于魏成子！”
<br>
<br>　　李克曰：“且子之言克于子之君者，岂将比周以求大官哉？君问而置相‘非成则璜，
二子何如’？克对曰：‘君不察故也。居视其所亲，富视其所与，达视其所举，穷视其
所不为，贫视其所不取，五者足以定之矣，何待克哉！’是以知魏成子之为相也。且子
安得与魏成子比乎？魏成子以食禄千钟，什九在外，什一在内，是以东得卜子夏p田子
方p段干木。此三人者，君皆师之。子之所进五人者，君皆臣之。子恶得与魏成子比也？”
翟璜逡巡再拜曰：“璜，鄙人也，失对，愿卒为弟子。”
<br>
<br>　　<span style="font-size:10.5pt;color:'004060'">注①集解徐广曰：“文侯弟名成。”</span>
<br>
<br>　　二十六年，虢山崩，壅河。①
<br>
<br>　　<span style="font-size:10.5pt;color:'004060'">注①集解徐广曰在陕。S案：地理志曰弘农陕县故虢国。北虢在大阳，东虢在荥阳。
正义括地志云：“虢山在陕州陕县西二里，临黄河。今临河有冈阜，似是颓山之余也。”</span>
<br>
<br>　　三十二年，伐郑。城酸枣。败秦于注。①三十五年，齐伐取我襄陵。②三十六年，
秦侵我阴晋。③
<br>
<br>　　<span style="font-size:10.5pt;color:'004060'">注①集解司马彪曰：“河南梁县有注城也。”正义括地志云：“注城在汝州梁县西
十五里。注，或作‘铸’也。”
<br>
<br>　　注②集解徐广曰：“今在南平阳县也。”
<br>
<br>　　注③集解徐广曰：“今之华阴。”索隐按：年表作“齐侵阴晋”。秦本纪云“惠王
六年，魏纳阴晋，更名曰宁秦”。徐氏云“今之华阴也”。</span>
<br>
<br>　　三十八年，伐秦，败我武下，得其将识。①是岁，文侯卒，②子击立，是为武侯。
<br>
<br>　　<span style="font-size:10.5pt;color:'004060'">注①索隐识，将名也。武下，魏地。正义括地志云：“故武城一名武平城，在华州
郑县东十三里。”
<br>
<br>　　注②索隐三十八年卒。纪年云五十年卒。</span>
<br>
<br>　　魏武侯元年，赵敬侯初立，①公子朔为乱，不胜，奔魏，与魏袭邯郸，魏败而去。
<br>
<br>　　<span style="font-size:10.5pt;color:'004060'">注①索隐按：纪年魏武侯之元年当赵烈侯之十四年，不同也。又系本敬侯名章。</span>
<br>
<br>　　二年，城安邑、王垣。①
<br>
<br>　　<span style="font-size:10.5pt;color:'004060'">注①集解徐广曰：“垣县有王屋山也。”索隐按：纪年十四年城洛阳及安邑、王垣。
徐广云“垣县有王屋山，故曰王垣”。正义括地志云：“故城汉垣县，本魏王垣也，在
绛州垣县西北二十里也。”</span>
<br>
<br>　　七年，伐齐，至桑丘。①九年，翟败我于浍。②使吴起伐齐，至灵丘。③齐威王初
立。④
<br>
<br>　　<span style="font-size:10.5pt;color:'004060'">注①正义年表云“齐伐燕，取桑丘”，故魏救燕伐齐，至桑丘也。括地志云：“桑丘故城俗名敬城，在易州遂城县界也。”
<br>
<br>　　注②索隐古外反。于浍，于浍水之侧。正义括地志云：“浍高山又云浍山，在绛州
翼城县东北二十五里，浍水出此山也。”
<br>
<br>　　注③正义灵丘，蔚州县也。时属齐，故三晋伐之也。
<br>
<br>　　注④索隐按纪年，齐幽公之十八年而威王立。</span>
<br>
<br>　　十一年，与韩、赵三分晋地，灭其后。
<br>
<br>　　十三年，秦献公县栎阳。十五年，败赵北蔺。①
<br>
<br>　　<span style="font-size:10.5pt;color:'004060'">注①正义在石州，赵之西北。属赵，故云赵北蔺也。</span>
<br>
<br>　　十六年，伐楚，取鲁阳。①武侯卒，②子立，是为惠王。
<br>
<br>　　<span style="font-size:10.5pt;color:'004060'">注①正义今汝州鲁山县也。
<br>
<br>　　注②索隐按纪年，武侯二十六年卒。</span>
<br>
<br>　　惠王元年，初，武侯卒也，子与公中缓①争为太子。公孙颀②自宋入赵，自赵入
韩，谓韩懿侯③曰：“魏与公中缓争为太子，④君亦闻之乎？今魏得王错，⑤挟上
党，固半国也。因而除之，⑥破魏必矣，不可失也。”
<br>
<br>　　懿侯说，乃与赵成侯⑦合军并兵以伐魏，战于浊泽，⑧魏氏大败，魏君围。
<br>
<br>　　赵谓韩曰：“除魏君，立公中缓，割地而退，我且利。”韩曰：“不可。杀魏君，
人必曰暴；割地而退，人必曰贪。不如两分之。魏分为两，不强于宋p]，则我终无魏
之患矣。”赵不听。韩不说，以其少卒夜去。惠王之所以身不死，国不分者，二家谋不
和也。若从一家之谋，则魏必分矣。故曰“君终无适子，其国可破也”。⑨
<br>
<br>　　<span style="font-size:10.5pt;color:'004060'">注①正义中音仲。
<br>
<br>　　注②索隐音祈。
<br>
<br>　　注③索隐哀侯之子。
<br>
<br>　　注④索隐按：纪年“武侯元年封公子缓。赵侯种p韩懿侯伐我，取蔡，而惠王伐赵，
围浊阳。七年，公子缓如邯郸以作难”，是说此事矣。
<br>
<br>　　注⑤集解徐广曰：“汲纪年惠王二年，魏大夫王错出奔韩也。”
<br>
<br>　　注⑥集解徐广曰：“除，一作‘倍’。”正义按：除，除魏及王错也。
<br>
<br>　　注⑦索隐系本云：“成侯名种。”
<br>
<br>　　注⑧集解徐广曰：“长社有浊泽。”
<br>
<br>　　注⑨索隐此盖古人之言及俗说，故云“故曰”。</span>
<br>
<br>　　二年，魏败韩于马陵，败赵于怀。三年，齐败我观。①五年，与韩会宅阳。②城武
堵。为秦所败。③六年，伐取宋仪台。④九年，伐败韩于浍。与秦战少梁，虏我将公孙
痤，⑤取庞。秦献公卒，子孝公立。
<br>
<br>　　<span style="font-size:10.5pt;color:'004060'">注①集解徐广曰：“齐世家云献观以和齐。年表曰伐魏取观。今之]县也。”索隐田完系家云：“败魏于浊津而围惠王，惠王请献观以和解。”正义观音馆。魏州观城县，古之观国。国语注：“观国，夏启子太康第五弟之所封也，夏衰，灭之矣。”
<br>
<br>　　注②正义括地志云：“宅阳故城一名北宅，在郑州荥阳县东南十七里也。”
<br>
<br>　　注③集解徐广曰：“秦年表曰败韩、魏洛阴。”
<br>
<br>　　注④集解徐广曰：“一作‘义台’。”索隐按：年表作“义台”，然义台见庄子，
司马彪亦曰台名，郭象云义台，灵台。
<br>
<br>　　注⑤集解徐广曰：“年表云虏我太子也。”</span>
<br>
<br>　　十年，伐取赵皮牢。彗星见。十二年，星昼坠，有声。
<br>
<br>　　十四年，与赵会z。十五年，鲁、]、宋、郑君来朝。①十六年，与秦孝公会*(社)
**[杜]*平。
<br>
<br>　　侵宋黄池，宋复取之。
<br>
<br>　　<span style="font-size:10.5pt;color:'004060'">注①索隐按：纪年鲁恭侯、宋桓侯、]成侯p郑厘侯来朝，皆在十四年，是也。郑
厘侯者，韩昭侯也。韩哀侯灭郑而徙都之，改号曰郑。</span>
<br>
<br>　　十七年，与秦战元里，秦取我少梁。围赵邯郸。十八年，拔邯郸。赵请救于齐，齐
使田忌、孙膑救赵，败魏桂陵。
<br>
<br>　　十九年，诸侯围我襄陵。筑长城，塞固阳。①
<br>
<br>　　<span style="font-size:10.5pt;color:'004060'">注①正义塞，先代反。括地志云：“阳县，汉旧县也，在银州银城县界。”按：魏筑长城，自郑滨洛，北达银州，至胜州固阳县为塞也。固阳有连山，东至黄
河，西南至夏、会等州。音固矣。</span>
<br>
<br>　　二十年，归赵邯郸，与盟漳水上。①二十一年，与秦会彤。赵成侯卒。②二十八年，
齐威王卒。中山君相魏。③
<br>
<br>　　<span style="font-size:10.5pt;color:'004060'">注①正义邯郸，持菹匾病Ｕ模水名。漳水源出持菸浒蚕厝门山也。
<br>
<br>　　注②集解徐广曰：“年表云二十七年，丹封名会。丹，魏大臣也。”
<br>
<br>　　注③索隐按：魏文侯灭中山，其弟守之，后寻复国，至是始令相魏。其中山后又为
赵所灭。</span>
<br>
<br>　　三十年，魏伐赵，①赵告急齐。齐宣王用孙子计，救赵击魏。魏遂大兴师，使庞涓
将，而令太子申为上将军。过外黄，外黄徐子②谓太子曰：“臣有百战百胜之术。”太
子曰：“可得闻乎？”客曰：“固愿效之。”曰：“太子自将攻齐，大胜并莒，③则富不
过有魏，贵不益为王。若战不胜齐，则万世无魏矣。此臣之百战百胜之术也。”太子曰：
“诺，请必从公之言而还矣。”客曰：“太子虽欲还，不得矣。
<br>
<br>　　彼劝太子战攻，欲啜汁者。④太子虽欲还，恐不得矣。”太子因欲还，其御曰：
“将出而还，与北同。”太子果与齐人战，败于马陵。⑤齐虏魏太子申，杀将军涓，军
遂大破。
<br>
<br>　　<span style="font-size:10.5pt;color:'004060'">注①正义孙膑传云“魏与赵攻韩，韩告急齐”，此文误耳。魏伐赵，赵请救齐，齐
使孙膑救赵，败魏桂陵，乃在十八年也。
<br>
<br>　　注②集解刘向别录曰：“徐子，外黄人也。”外黄时属宋。正义括地志云：“故圉
城有南北二城，在汴州雍丘县界，本属外黄，□太子申见徐子之地也。”
<br>
<br>　　注③正义莒，密州县也，在齐东南。言从西破齐，并至莒地，则齐土尽矣。
<br>
<br>　　注④正义啜，穿悦反。汁，之入反。冀功勋者也。
<br>
<br>　　注⑤集解徐广曰：“在元城。”索隐徐广曰：“在元城。”按：纪年二十八年，与
齐田□战于马陵；上二年，魏败韩马陵；十八年，赵又败魏桂陵。桂陵与马陵异处。正
义虞喜志林云：“马陵在濮州鄄城县东北六十里，有陵，涧谷深峻，可以置伏。”按：
庞涓败□此也。徐说马陵在魏州元城县东南一里，庞涓败非此地也。田完世家云“宣王
二年，魏伐赵，赵与韩亲，共击魏，赵不利，战于南梁。韩氏请于齐，齐使田忌、田婴
将，孙子为师，救韩、赵，以击魏，大破之马陵”。按：南梁在汝州。又此传云“太子
为上将军，过外黄”。又孙膑传云“魏与赵攻韩，韩告急齐，齐使田忌将而往，直走大
梁。魏将庞涓闻之，去韩而归齐，军已过而西矣”。按：孙子减p退军，三日行至马陵，
遂杀庞涓，虏魏太子申，大破魏军，当如虞喜之说，从汴州外黄退至濮州东北六十里是
也。然赵、韩共击魏，战困于南梁，韩急，请救于齐，齐师走大梁，败魏马陵，岂合更
渡河北，至魏州元城哉？徐说定非也。</span>
<br>
<br>　　三十一年，秦、赵、齐共伐我，①秦将商君诈我将军公子n而袭夺其军，破之。秦
用商君，东地至河，而齐、赵数破我，安邑近秦，于是徙治大梁。②以公子赫为太子。
<br>
<br>　　<span style="font-size:10.5pt;color:'004060'">注①索隐按：纪年“二十九年五月，齐田□伐我东鄙。九月，秦]鞅伐我西鄙。十
月，邯郸伐我北鄙。王攻]鞅，我师败绩”是也。然言二十九年，不同。
<br>
<br>　　注②集解徐广曰：“今浚仪。”S案：汲纪年曰“梁惠成王九年四月甲寅，徙都
大梁”也。索隐纪年以为惠王九年，盖误也。正义陈留风俗传云“魏之都也，毕万十叶
徙大梁”。按：今汴州浚仪也。</span>
<br>
<br>　　三十三年，秦孝公卒，商君亡秦归魏，魏怒，不入。三十五年，与齐宣王会平阿南。
①
<br>
<br>　　<span style="font-size:10.5pt;color:'004060'">注①集解地理志沛郡有平阿县也。</span>
<br>
<br>　　惠王数被于军旅，卑礼厚币以招贤者。邹衍、淳于髡、孟轲皆至梁。梁惠王曰：“寡人不佞，兵三折于外，太子虏，上将死，国以空虚，以羞先君宗庙社稷，寡人甚丑之，叟不远千里，①辱幸至邑之廷，将何利吾国？”孟轲曰：“君不可以言利若
是。夫君欲利则大夫欲利，大夫欲利则庶人欲利，上下争利，国则危矣。为人君，仁义
而已矣，何以利为！”
<br>
<br>　　<span style="font-size:10.5pt;color:'004060'">注①集解刘熙曰：“叟，长老之称，依首之言。”</span>
<br>
<br>　　三十六年，复与齐王会甄。是岁，惠王卒，①子襄王立。②
<br>
<br>　　<span style="font-size:10.5pt;color:'004060'">注①索隐按纪年，惠成王三十六年改元称一年，未卒也。
<br>
<br>　　注②索隐系本襄王名嗣。</span>
<br>
<br>　　襄王元年，与诸侯会徐州，①相王也。追尊父惠王为王。②
<br>
<br>　　<span style="font-size:10.5pt;color:'004060'">注①集解徐广曰：“今薛县。”
<br>
<br>　　注②集解徐广曰：“二年，伐赵。”</span>
<br>
<br>　　五年，秦败我龙贾军四万五千于雕阴，①围我焦、曲沃。②予秦河西之地。③
<br>
<br>　　<span style="font-size:10.5pt;color:'004060'">注①集解徐广曰：“在上郡。”正义括地志云：“雕阴故县在~州洛交县北三十里，
雕阴故城是也。”
<br>
<br>　　注②正义括地志云：“故焦城在陕县东北百步古虢城中东北隅，周同姓也。曲沃有
城，在陕县西南三十二里。按：今有曲沃店也。”
<br>
<br>　　注③正义自华州北至同州，并魏河北之地，尽入秦也。</span>
<br>
<br>　　六年，与秦会应。①秦取我汾阴、皮氏、焦。②魏伐楚，败之陉山。③七年，魏尽
入上郡于秦。④秦降我蒲阳。⑤八年，秦归我焦、曲沃。
<br>
<br>　　<span style="font-size:10.5pt;color:'004060'">注①集解徐广曰：“颍川父城有应乡也。”正义应，乙陵反。括地志云：“故应城，
故应乡也，在汝州鲁山县东三十里。”
<br>
<br>　　注②正义括地志云：“汾阴故城在蒲州汾阴县北九里。皮氏故城在绛州龙门县西一
百八十步也。”
<br>
<br>　　注③集解徐广曰：“在密县。”正义括地志云：“陉山在郑州新郑县西南三十里。”
<br>
<br>　　注④正义括地志云：“上郡故城在绥州上县东南五十里，秦魏之上郡地也。”
<br>
<br>　　按：丹、~、延、绥等州，北至固阳，并上郡地。魏筑长城界秦，自华州郑县已北，
滨洛至庆州洛源县白于山，□东北至胜州固阳县，东至河西上郡之地，尽入于秦。
<br>
<br>　　注⑤正义在隰州，隰川县蒲邑故城是也。</span>
<br>
<br>　　十二年，楚败我襄陵。诸侯执政与秦相张仪会啮桑。①十三年，张仪相魏。魏有女子化为丈夫。秦取我曲沃、平周。②
<br>
<br>　　<span style="font-size:10.5pt;color:'004060'">注①集解徐广曰：“在梁与彭城之闲。”
<br>
<br>　　注②正义绛州桐乡县，晋曲沃邑。十三州志云：“古平周县在汾州介休县西五十里
也。”</span>
<br>
<br>　　十六年，襄王卒，子哀王立。①张仪复归秦。
<br>
<br>　　<span style="font-size:10.5pt;color:'004060'">注①集解荀勖曰：“和峤云‘纪年起自黄帝，终于魏之今王’。今王者，魏惠成王
子。案太史公书惠成王但言惠王，惠王子曰襄王，襄王子曰哀王。惠王三十六年卒，襄
王立十六年卒，并惠、襄为五十二年。今案古文，惠成王立三十六年，改元称一年，改
元后十七年卒。太史公书为误分惠、成之世，以为二王之年数也。世本惠王生襄王而无
哀王，然则今王者魏襄王也。”索隐按：系本襄王生昭王，无哀王，盖脱一代耳。而纪
年说惠成王三十六年，又称后元一十七年卒。今此分惠王之历以为二王之年，又有哀王，
凡二十三年，纪事甚明，盖无足疑。而孔衍□魏语亦有哀王。盖纪年之作失哀王之代，
故分襄王之年为惠王后元，□以襄王之年包哀王之代耳。</span>
<br>
<br>　　哀王元年，五国共攻秦，①不胜而去。
<br>
<br>　　<span style="font-size:10.5pt;color:'004060'">注①正义韩、魏、楚、赵、燕也。</span>
<br>
<br>　　二年，齐败我观津。①五年，秦使樗里子②伐取我曲沃，走犀首③岸门。④六年，秦*(求)**[来]*立公子政⑤为太子。与秦会临晋。七年，攻齐。⑥与秦伐燕。
<br>
<br>　　<span style="font-size:10.5pt;color:'004060'">注①正义括地志云：“观津城在冀州枣阳县东南二十五里。”本赵邑，今属魏也。
<br>
<br>　　注②索隐秦昭王弟疾居樗里，因号焉。
<br>
<br>　　注③索隐犀首，官名，□公孙衍。
<br>
<br>　　注④集解徐广曰：“颍阴有岸亭。”索隐徐广云“颍阴有岸门亭”，刘氏云“河东
皮氏县有岸头亭”也。正义括地志云：“岸门在许州长社县西北十八里，今名西武亭。”
<br>
<br>　　注⑤索隐魏公子也。
<br>
<br>　　注⑥集解徐广曰：“年表云击齐，虏赘子于濮也。”</span>
<br>
<br>　　八年，伐]，拔列城二。①]君患之。如耳②见]君曰：“请罢魏兵，免成陵君可
乎？”]君曰：“先生果能，孤请世世以]事先生。”如耳见成陵君曰：“昔者魏伐赵，断羊肠，拔阏与，②约斩赵，赵分而为二，所以不亡者，魏为从主也。今]已迫亡，将西请事于秦。与其以秦y]，不如以魏y]，④]之德魏必终无穷。”
成陵君曰：“诺。”如耳见魏王曰：“臣有谒于]。]故周室之别也，其称小国，多宝
器。今国迫于难而宝器不出者，其心以为攻]y]不以王为主，故宝器虽出必不入于王
也。臣窃料之，先言y]者必受]者也。”如耳出，成陵君入，以其言见魏王。魏王听
其说，罢其兵，免成陵君，终身不见。
<br>
<br>　　<span style="font-size:10.5pt;color:'004060'">注①索隐纪年云：“八年，翟章伐]。”
<br>
<br>　　注②正义魏大夫姓名也。
<br>
<br>　　注③集解徐广曰：“在上党。”正义阏，于连反。与音预。羊肠阪道在太行山上，
南口怀州，北口潞州。阏与故城在潞州及仪州。若断羊肠，拔阏与，北连恒州，则赵国
东西断而为二也。
<br>
<br>　　注④正义y音释。</span>
<br>
<br>　　九年，与秦王会临晋。张仪、魏章①皆归于魏。魏相田需死，楚害张仪、犀首、薛
公。②楚相昭鱼③谓苏代曰：“田需死，吾恐张仪、犀首、薛公有一人相魏者也。”代
曰：“然相者欲谁而君便之？”昭鱼曰：“吾欲太子之自相也。”
<br>
<br>　　代曰：“请为君北，必相之。”昭鱼曰：“柰何？”对曰：“君其为梁王，代请说
君。”昭鱼曰：“柰何？”对曰：“代也从楚来，昭鱼甚忧，曰：‘田需死，吾恐张仪、
犀首、薛公有一人相魏者也。’④代曰：‘梁王，长主也，必不相张仪。
<br>
<br>　　张仪相，必右秦而左魏。犀首相，必右韩而左魏。薛公相，必右齐而左魏。梁王，
长主也，必不便也。’王曰：‘然则寡人孰相？’代曰：‘莫若太子之自相。
<br>
<br>　　太子之自相，是三人者皆以太子为非常相也，皆将务以其国事魏，欲得丞相玺也。
以魏之强，而三万乘之国辅之，魏必安矣。故曰莫若太子之自相也。’”遂北见梁王，
以此告之。太子果相魏。
<br>
<br>　　<span style="font-size:10.5pt;color:'004060'">注①索隐章为魏将，后又相秦。
<br>
<br>　　注②索隐田文也。
<br>
<br>　　注③索隐昭奚恤也。
<br>
<br>　　注④索隐太子□襄王也。</span>
<br>
<br>　　十年，张仪死。十一年，与秦武王会应。十二年，太子朝于秦。秦来伐我皮氏，未
拔而解。十四年，秦来归武王后。十六年，秦拔我蒲反、阳晋、封陵。①十七年，与秦
会临晋。秦予我蒲反。十八年，与秦伐楚。②二十一年，与齐、韩共败秦军函谷。③
<br>
<br>　　<span style="font-size:10.5pt;color:'004060'">注①索隐纪年作“晋阳、封谷”。正义阳晋当作“晋阳”也，史文误。括地志云：
“晋阳故城今名晋城，在蒲州虞乡县西三十五里。”表云“魏哀王十六年秦拔我杜阳、
晋阳”，□此城也。封陵亦蒲州。按阳晋故城在曹州，解在苏秦传也。
<br>
<br>　　注②集解徐广曰：“二十年，与齐王会于韩。”
<br>
<br>　　注③集解徐广曰：“河、渭绝一日。”</span>
<br>
<br>　　二十三年，秦复予我河外及封陵为和。哀王卒，①子昭王立。②
<br>
<br>　　<span style="font-size:10.5pt;color:'004060'">注①索隐按：汲纪年终于哀王二十年，昭王三年丧毕，始称元年耳。
<br>
<br>　　注②索隐系本昭王名o。</span>
<br>
<br>　　昭王元年，秦拔我襄城。二年，与秦战，我不利。三年，佐韩攻秦，秦将白起败我
军伊阙二十四万。六年，予秦河东地方四百里。芒卯以诈重。①七年，秦拔我城大小六
十一。八年，秦昭王为西帝，齐愍王为东帝，月余，皆复称王归帝。九年，秦拔我新垣、
曲阳之城。②
<br>
<br>　　<span style="font-size:10.5pt;color:'004060'">注①索隐谓卯以智诈见重于魏。
<br>
<br>　　注②正义*(年表及)*括地志云：“曲阳故城在怀州济源县西十里。”新垣近曲阳，
未详端的所之处也。</span>
<br>
<br>　　十年，齐灭宋，宋王死我温。十二年，与秦、赵、韩、燕共伐齐，败之济西，愍王
出亡。燕独入临。与秦王会西周。①
<br>
<br>　　<span style="font-size:10.5pt;color:'004060'">注①正义□王城也，今河南郡城也。</span>
<br>
<br>　　十三年，秦拔我安城。①兵到大梁，去。②十八年，秦拔郢，楚王徙陈。
<br>
<br>　　<span style="font-size:10.5pt;color:'004060'">注①正义括地志云：“安城故城，豫州汝陵县东南七十一里。”
<br>
<br>　　注②集解徐广曰：“十四年大水。”</span>
<br>
<br>　　十九年，昭王卒，子安厘王立。①
<br>
<br>　　<span style="font-size:10.5pt;color:'004060'">注①索隐系本安僖王名圉。</span>
<br>
<br>　　安厘王元年，秦拔我两城。二年，又拔我二城，军大梁下，韩来救，予秦温以和。
三年，秦拔我四城，斩首四万。四年，秦破我及韩、赵，杀十五万人，走我将芒卯。魏
将段干子请予秦南阳①以和。苏代谓魏王曰：“欲玺者段干子也，欲地者秦也。今王使
欲地者制玺，使欲玺者制地，魏氏地不尽则不知已。且夫以地事秦，譬犹抱薪救火，薪
不尽，火不灭。”王曰：“是则然也。虽然，事始已行，不可更矣。”对曰：“王独不
见夫博之所以贵枭者，便则食，不便则止矣。
<br>
<br>　　今王曰‘事始已行，不可更’，是何王之用智不如用枭也？”②
<br>
<br>　　<span style="font-size:10.5pt;color:'004060'">注①集解徐广曰：“在修武。”
<br>
<br>　　注②正义博头有刻为枭鸟形者，掷得枭者合食其子，若不便则为余行也。</span>
<br>
<br>　　九年，秦拔我怀。十年，秦太子外质于魏死。十一年，秦拔我V丘。①
<br>
<br>　　<span style="font-size:10.5pt;color:'004060'">注①集解徐广曰：“V丘，一作‘廪丘’，又作‘邢丘’。V丘今为宋公县。”
<br>
<br>　　索隐V，七丝反，又音妻。正义V，七私反，又音妻。地理志云汝南郡新V县。</span>
<br>
<br>　　应劭曰：“秦伐魏，取V丘，汉兴为新V，章帝封殷后，更名宋也。”
<br>
<br>　　秦昭王谓左右曰：“今时韩、魏与始孰强？”对曰：“不如始强。”王曰：“今时
如耳、魏齐与孟尝、芒卯孰贤？”对曰：“不如。”王曰：“以孟尝、芒卯之贤，率强
韩、魏以攻秦，犹无柰寡人何也。今以无能之如耳、魏齐而率弱韩、魏以伐秦，其无柰
寡人何亦明矣。”左右皆曰：“甚然。”中旗冯琴①而对曰：“王之料天下过矣。当晋
六卿之时，知氏最强，灭范、中行，又率韩、魏之兵以围赵襄子于晋阳，决晋水以灌晋
阳之城，②不湛者三版。知伯行水，魏桓子御，韩康子为参乘。知伯曰：‘吾始不知水
之可以亡人之国也，乃今知之。’汾水可以灌安邑，③绛水可以灌平阳。④魏桓子肘韩
康子，韩康子履魏桓子，肘足接于车上，而知氏地分，身死国亡，为天下笑。今秦兵虽
强，不能过知氏；韩、魏虽弱，尚贤其在晋阳之下也。此方其用肘足之时也，愿王之勿
易也！”⑤于是秦王恐。
<br>
<br>　　<span style="font-size:10.5pt;color:'004060'">注①索隐按：战国策作“推琴”者，春秋后语作“伏琴”，而韩子作“推瑟”，说
苑作“伏瑟”，文各不同。
<br>
<br>　　注②正义括地志云：“晋水源出并州晋阳县西悬壅山。山海经云悬壅之山，晋水出
焉，东南流注汾水。昔赵襄子保晋阳，智氏防山以水灌之，不没者三版。其渎乘高西注入晋阳城，以周灌溉，东南出城注于汾阳也。”
<br>
<br>　　注③正义安邑在绛州夏县，本魏都。汾水东北历安邑西南入河也。
<br>
<br>　　注④正义平阳，晋州，本韩都也。括地志云：“绛水一名白水，今名弗泉，源出绛
山。飞泉奋涌，扬波北注，县流积壑二十许丈，望之极为奇观矣。”按：引此灌平阳城也。
<br>
<br>　　注⑤索隐易音以豉反。</span>
<br>
<br>　　齐、楚相约而攻魏，魏使人求救于秦，冠盖相望也，而秦救不至。魏人有唐雎①者，
年九十余矣，谓魏王曰：“老臣请西说秦王，令兵先臣出。”魏王再拜，遂约车而遣之。
唐雎到，入见秦王。秦王曰：“丈人芒然乃远至此，甚苦矣！夫魏之来求救数矣，寡人
知魏之急已。”唐雎对曰：“大王已知魏之急而救不发者，臣窃以为用策之臣无任矣。
夫魏，一万乘之国也，然所以西面而事秦，称东藩，受冠带，祠春秋者，以秦之强足以
为与也。②今齐、楚之兵已合于魏郊矣，而秦救不发，亦将赖其未急也。使之大急，彼
且割地而约从，王尚何救焉？必待其急而救之，是失一东藩之魏而强二敌之齐、楚，则
王何利焉？”于是秦昭王遽为发兵救魏。魏氏复定。
<br>
<br>　　<span style="font-size:10.5pt;color:'004060'">注①索隐七余反。
<br>
<br>　　注②索隐与谓许与为亲而结和也。</span>
<br>
<br>　　赵使人谓魏王曰：“为我杀范痤，吾请献七十里之地。”魏王曰：“诺。”使吏捕
之，围而未杀。痤因上屋骑危，①谓使者曰：“与其以死痤市，不如以生痤市。有如痤
死，赵不予王地，则王将柰何？故不若与先定割地，然后杀痤。”
<br>
<br>　　魏王曰：“善。”痤因上书信陵君曰：“痤，故魏之免相也，赵以地杀痤而魏王听
之，有如强秦亦将袭赵之欲，则君且柰何？”信陵君言于王而出之。
<br>
<br>　　<span style="font-size:10.5pt;color:'004060'">注①集解危，栋上也。索隐上音奇。危，栋上也。礼云“中屋履危”。盖升屋以避
兵。</span>
<br>
<br>　　魏王以秦救之故，欲亲秦而伐韩，以求故地。无忌谓魏王曰：秦与戎翟同俗，有虎狼之心，贪戾好利无信，不识礼义德行。苟有利焉，不顾亲戚兄弟，若禽兽耳，此天下之所识也，非有所施厚积德也。故太后母也，而以忧死；穰侯
舅也，功莫大焉，而竟逐之；两弟无罪，而再夺之国。此于亲戚若此，而况于仇雠之国
乎？今王与秦共伐韩而益近秦患，臣甚惑之。而王不识则不明，k臣莫以闻则不忠。
<br>
<br>　　今韩氏以一女子奉一弱主，内有大乱，外交强秦魏之兵，王以为不亡乎？韩亡，秦
有郑地，与大梁邺，①王以为安乎？王欲得故地，今负强秦之亲，王以为利乎？
<br>
<br>　　<span style="font-size:10.5pt;color:'004060'">注①索隐战国策“邺”作“邻”字为得。</span>
<br>
<br>　　秦非无事之国也，韩亡之后必将更事，更事必就易与利，就易与利必不伐楚与赵矣。
是何也？夫越山u河，绝韩上党而攻强赵，是复阏与之事，①秦必不为也。若道河内，
倍邺、朝歌，绝漳滏水，与赵兵决于邯郸之郊，是知伯之祸也，秦又不敢。伐楚，道涉
谷，②行三千里。③而攻冥i之塞，④所行甚远，所攻甚难，⑤秦又不为也。若道河外，
倍大梁，⑥右*(蔡左)**[上蔡]*、召陵，⑦与楚兵决于陈郊，秦又不敢。故曰秦必不伐
楚与赵矣，又不攻]与齐矣。⑧
<br>
<br>　　<span style="font-size:10.5pt;color:'004060'">注①索隐复音扶富反。谓前年秦韩相攻阏与，而赵奢破秦军。
<br>
<br>　　注②索隐道犹行也。涉谷是往楚之险路。从秦向楚有两道，涉谷是西道，河内是东
道。
<br>
<br>　　注③正义刘伯庄云：“秦兵向楚有两道，涉谷是西道，河外是东道。从褒斜入梁州，
□东南至申州攻石城山，险□之塞也。”
<br>
<br>　　注④集解孙检曰：“楚之险塞也。”徐广曰：“或以为今江夏县。”正义冥音盲。
括地志云：“石城山在申州钟山县东南二十一里。魏攻冥□□此，山上有故石城。注水
经云‘或言在W’，指此山也。吕氏春秋云‘九塞’，此其一也。”
<br>
<br>　　注⑤索隐攻，亦作“致”，战国策见作“致军”，言致军粮难也。
<br>
<br>　　注⑥正义从河外出函谷关，历同州南至郑州，东向陈州，则背大梁也。
<br>
<br>　　注⑦集解徐广曰：“一无‘左’字。”正义上蔡县在豫州北七十里，邵陵故城亦在
豫州郾城县东四十五里，并在陈州西。从汴州南行向陈州之西郊，则上蔡、邵陵正南面，
向东皆身之右，定无“左”字也。
<br>
<br>　　注⑧正义]、齐皆在韩、赵、魏之东，故秦不伐也。</span>
<br>
<br>　　夫韩亡之后，兵出之日，非魏无攻已。秦固有怀、茅、①邢丘，②城③津④以临
河内，河内共、汲⑤必危；有郑地，⑥得垣雍，⑦决荧泽水灌大梁，大梁必亡。王之使
者出过而恶安陵氏于秦，⑧秦之欲诛之久矣。
<br>
<br>　　秦叶阳、昆阳与舞阳邻，⑨听使⑩者之恶之，随安陵氏而亡之，⑾绕舞阳之北，以
东临许，南国必危，⑿国无害*(已)**[乎]*？
<br>
<br>　　<span style="font-size:10.5pt;color:'004060'">注①集解徐广曰：“在修武轵县，有茅亭。”正义茅，卯包反。怀州武陟县西十一
里故怀城，本周邑，后属晋。左传云周与郑人苏忿生十二邑，其一曰攒茅。括地志云“在怀州获嘉县东北二十五里”也。获嘉，古修武也。
<br>
<br>　　注②集解徐广曰：“在平皋。”正义括地志云：“平皋故城在怀州武德县东南二十
里，本邢丘邑也，以其在河之皋地也。”
<br>
<br>　　注③索隐按：战国策云邢丘、安城，此少“安”字耳。
<br>
<br>　　注④索隐在河北。音九毁反。正义音诡。字误，当作“延”。括地志云：“延津故俗字名临津，故城在]州清淇县西南二十六里。杜预云‘汲郡城南有延津’是也。”
<br>
<br>　　注⑤集解徐广曰：“汲县属河内。”索隐汲，亦作“波”。波及汲皆县名，俱属河
内。
<br>
<br>　　注⑥集解徐广曰：“成皋、荥阳亦属郑。”
<br>
<br>　　注⑦集解徐广曰：“垣雍城在卷县，卷县属魏也。卷县又有长城，经阳武到密者也。”
正义雍，于用反。括地志云：“故城在郑州原武县西北七里。”释例：“地名卷县，理或垣城也。”言韩亡之后，秦有郑地，得垣雍城，从荧泽决沟历雍灌大梁是也。
<br>
<br>　　注⑧集解徐广曰：“召陵有安陵乡，征羌有安陵亭也。”正义括地志云：“V陵县
西北十五里。李奇云六国时为安陵也。”言魏王使者出向秦云，共伐韩以成过失，而更
恶安陵氏于秦，今伐之，重非也。
<br>
<br>　　注⑨正义括地志云：“叶阳今许州叶县也。昆阳故城在许州叶县北二十五里。舞阳故城在叶县东十里。”此时叶阳、昆阳属秦，舞阳属魏也。
<br>
<br>　　注⑩索隐上平声，下去声。
<br>
<br>　　注⑾正义随犹听也。无忌说言使者恶安陵氏，亦听秦亡安陵氏。然绕舞阳之北以东
临许，许必危矣。秦有许地，魏国可无害。
<br>
<br>　　注⑿正义南国，今许州许昌县南西四十里许昌故城是也。此时属韩，在魏之南，故
言南国。括地志云：“周时为许国，武王伐纣所封。地理志云颍川许县古许国，姜姓，
四岳之后，文叔所封，二十四君，为楚所灭。”三卿背晋，其地属韩。</span>
<br>
<br>　　夫憎韩不爱安陵氏可也，夫不患秦之不爱南国非也。异日者，秦在河西晋，国去梁
千里，①有河山以阑之，有周韩以闲之。从林乡军②以至于今，秦七攻魏，五入囿中，
③边城尽拔，文台堕，④垂都焚，⑤林木伐，麋鹿尽，而国继以围。又长驱梁北，东至
陶]之郊，⑥北至平监。⑦所亡于秦者，山南山北，⑧河外河内，⑨大县数十，⑩名都
数百。⑾秦乃在河西晋，去梁千里，而祸若是矣，又况于使秦无韩，有郑地，无河山而
阑之，无周韩而闲之，去大梁百里，祸必由此矣。
<br>
<br>　　<span style="font-size:10.5pt;color:'004060'">注①集解徐广曰：“魏国之界千里。又云河南梁县有注城。”正义河西，同州也。
晋国都绛州，魏都安邑，皆在河东，去大梁有千里也。
<br>
<br>　　注②集解徐广曰：“林乡在宛县。”索隐刘氏云“林，地名，盖春秋时郑地之林，
在大梁之西北”。徐广云在宛陵也。正义括地志云：“宛陵故城在郑州新郑县东北三十
八里，本郑旧县也。”按刘徐二说，是其地也。
<br>
<br>　　注③集解徐广曰：“一作‘城’也。”索隐囿□圃田。圃田，郑薮，属魏。徐广云
一作“城”。而战国策作“国中”。正义括地志云：“圃田泽在郑州管城县东三里。周
礼云豫州薮曰圃田也。”
<br>
<br>　　注④索隐文台，台名。列士传曰“隐陵君施酒文台”也。正义堕，许规反。括地志云：“文台在曹州冤句县西北六十五里也。”
<br>
<br>　　注⑤集解徐广曰：“一云‘魏山都焚’。句阳有垂亭。”索隐垂，地名。有庙曰都。
并魏邑名。
<br>
<br>　　注⑥正义陶，曹州定陶也。]□宋州楚丘县，]文公都之，秦兵历取其郊也。
<br>
<br>　　注⑦集解徐广曰：“平县属河南。平，或作‘乎’字。史记齐阚止作‘监’字。阚在东平须昌县。”
<br>
<br>　　注⑧正义山，华山也。华山之东南，七国时邓州属韩，汝州属魏。华山之北，同、
华、银、绥并魏地也。
<br>
<br>　　注⑨正义河外谓华州以东至虢、陕，河内谓蒲州以东至怀、]也。
<br>
<br>　　注⑩集解徐广曰：“一作‘百’。”
<br>
<br>　　注⑾集解徐广曰：“一作‘十’。”</span>
<br>
<br>　　异日者，从之不成也，①楚、魏疑而韩不可得也。今韩受兵三年，秦桡之以讲，②
识亡不听，③投质于赵，请为天下e行顿刃，楚、赵必集兵，皆识秦之欲无穷也，非尽
亡天下之国而臣海内，必不休矣。是故臣愿以从事王，④王速受楚赵之约，*(赵)**[而]
*挟韩之质⑤以存韩，而求故地，韩必效之。⑥此士民不劳而故地得，其功多于与秦共伐
韩，而又与强秦邻之祸也。
<br>
<br>　　<span style="font-size:10.5pt;color:'004060'">注①索隐从音足松反。
<br>
<br>　　注②索隐桡音尼孝反。谓韩被秦之兵，桡扰已经三年，云欲讲说与韩和。
<br>
<br>　　注③索隐识犹知也。故战国策云“韩知亡犹不听”也。
<br>
<br>　　注④索隐从音足松反。从事，言合从事王也。战国策亦然。
<br>
<br>　　注⑤索隐言韩以质子入赵，则赵挟韩质而亲韩也。
<br>
<br>　　注⑥索隐效犹致也，谓致故地于赵也。正义无忌令魏王速受楚p赵之从。赵p楚挟
持韩之质以存韩，而魏以求地，韩必效之，胜于与秦伐韩又与秦邻之祸殃也。</span>
<br>
<br>　　夫存韩安魏而利天下，此亦王之天时已。通韩上党于共p宁，①使道安成，②出入
赋之，是魏重质韩以其上党也。今有其赋，足以富国。韩必德魏爱魏重魏畏魏，韩必不
敢反魏，是韩则魏之县也。魏得韩以为县，]p大梁p河外必安矣。今不存韩，二周p
安陵必危，楚p赵大破，]p齐甚畏，天下西乡而驰秦入朝而为臣不久矣。
<br>
<br>　　<span style="font-size:10.5pt;color:'004060'">注①集解徐广曰：“朝歌有宁乡。”正义共，]州共城县。宁，怀州修武县，本殷
之宁邑。韩诗外传云“武王伐纣，勒兵于宁，故曰修武”。今魏开通共宁之道，使韩上
党得直路而行也。
<br>
<br>　　注②正义括地志云：“故安城在郑州原武县东南二十里。”时属魏也。</span>
<br>
<br>　　二十年，秦围邯郸，信陵君无忌矫夺将军晋鄙兵以救赵，①赵得全。无忌因留赵。
二十六年，秦昭王卒。
<br>
<br>　　<span style="font-size:10.5pt;color:'004060'">注①正义括地志云：“魏德故城一名晋鄙城，在]县西北五十里，即公子无忌矫夺
晋鄙兵，故名魏德城也。”</span>
<br>
<br>　　三十年，无忌归魏，率五国兵攻秦，败之河外，走蒙骜。魏太子增质于秦，秦怒，
欲囚魏太子增。或为增谓秦王①曰：“公孙喜②固谓魏相曰‘请以魏疾击秦，秦王怒，
必囚增。魏王又怒，击秦，秦必伤’。今王囚增，是喜之计中也。故不若贵增而合魏，以疑之于齐p韩。”秦乃止增。
<br>
<br>　　<span style="font-size:10.5pt;color:'004060'">注①索隐按：战国策作“苏秦为公子增谓秦王”。
<br>
<br>　　注②索隐战国策作“公孙衍”。</span>
<br>
<br>　　三十一年，秦王政初立。
<br>
<br>　　三十四年，安厘王卒，太子增立，是为景愍王。①信陵君无忌卒。
<br>
<br>　　<span style="font-size:10.5pt;color:'004060'">注①索隐系本云：“安厘王生景愍王午。”</span>
<br>
<br>　　景愍王元年，秦拔我二十城，以为秦东郡。二年，秦拔我朝歌。]徙野王。①三年，
秦拔我汲。五年，秦拔我垣p蒲阳p衍。②十五年，景愍王卒，子王假立。
<br>
<br>　　<span style="font-size:10.5pt;color:'004060'">注①集解徐广曰：“]从濮阳徙野王。”
<br>
<br>　　注②集解徐广曰：“十二年献城秦。”正义括地志云：“故垣地本魏王垣也，在绛
州垣县西北二十里。蒲邑故城在隰州隰川县南四十五里。”在蒲水之北，故曰蒲阳。衍，
地名，在郑州。</span>
<br>
<br>　　王假元年，燕太子丹使荆轲刺秦王，秦王觉之。①
<br>
<br>　　<span style="font-size:10.5pt;color:'004060'">注①集解徐广曰：“二年，新郑反。”</span>
<br>
<br>　　三年，秦灌大梁，虏王假，①遂灭魏以为郡县。
<br>
<br>　　<span style="font-size:10.5pt;color:'004060'">注①集解列女传曰：“秦杀假。”</span>
<br>
<br>　　太史公曰：吾适故大梁之墟，墟中人曰：“秦之破梁，引河沟而灌大梁，三月城坏，
王请降，遂灭魏。”说者皆曰魏以不用信陵君故，国削弱至于亡，余以为不然。天方令
秦平海内，其业未成，魏虽得阿衡之佐，曷益乎？①
<br>
<br>　　<span style="font-size:10.5pt;color:'004060'">注①索隐按：谯周曰“以予所闻，所谓天之亡者，有贤而不用也，如用之，何有亡
哉？使纣用三仁，周不能王，况秦虎狼乎？”</span>
<br>
<br>　　【索隐述赞】毕公之苗，因国为姓。大名始赏，盈数自正。胤裔繁昌，系载忠正。
杨干就戮，智氏奔命。文始建侯，武实强盛。大梁东徙，长安北侦。卯既无功，n亦外
聘。王假削弱，虏于秦政。

</span></td>
  </tr>
<tr><td align=center><a href="index.htm"><span style="font-size:12pt; color: #2895C3; letter-spacing: 1px; line-height: 25px;">返&nbsp;&nbsp;回</span></a>&nbsp;&nbsp;&nbsp;&nbsp;<a href="045.htm"><span style="font-size:12pt; color: #2895C3; letter-spacing: 1px; line-height: 25px;">下一页</span></a></td></tr>
</table>
</center></div>
<div align="center"><center>
<table border=0 width=100% cellspacing=0 cellpadding=0>

<tr>
 <td  align='center'style="font-size: 11.5pt"><hr width="85%" size="1" 
 color="#CBE2EC"><a href="http://www.my285.com/">梦远书城(<font face="华文新魏">my285.com</font>)</a></td></tr></table>
</center></div>
<div align="center">
<script src="http://www.my285.com/41tf/gdx.js"></script>
<script src="http://www.my285.com/41tf/wd.js"></script></div>


<center><script src="../../41tf/WB.js"></script></center>
<script src="../../41tf/wdp.js"></script>
<script src="../../41tf/wdt.js"></script>
<div style='display:"none"'><script src="../../41tf/tj.js"></script></div>

</body>

<!-- Mirrored from www.my285.com/shishu/shiji/044.htm by HTTrack Website Copier/3.x [XR&CO'2007], Thu, 21 Mar 2013 03:59:34 GMT -->
</html>
