<html>

<!-- Mirrored from www.my285.com/shishu/shiji/039b.htm by HTTrack Website Copier/3.x [XR&CO'2007], Thu, 21 Mar 2013 05:04:17 GMT -->
<head>
<meta http-equiv="Content-Type" content="text/html; charset=gb2312">
<title>梦远书城_史记(集注本) </title>
<link rel="stylesheet" href="images/wyt.css">

</head>
<center><script src="http://www.my285.com/41tf/DH1.js"></script></center>
<table border="0" width="100%" cellspacing="0" cellpadding="0" background="../../41tf/bj1.gif">
<tr><td align="center">
<script src="../../41tf/DH0.js"></script></td></tr></table>
<center><script src="../../41tf/DH.js"></script></center>
<div align="center">
<script src="http://www.my285.com/41tf/dd.js"></script>
<script src="http://www.my285.com/41tf/gds.js"></script></div><body bgcolor="#f7f7e7" topmargin="2" leftmargin="0" rightmargin="0" 
bottommargin="0">

<div align="center"><img src="images/logo.gif" width="165" height="41"></div>
<div align="center"><hr color="#CBE2EC" width=85%></div>
<div align=center><table width=85%>
   <tr><td align=right style="font-size:12pt; color: #2895C3; letter-spacing: 1px; line-height: 25px;">卷三十九&nbsp;&nbsp;晋世家
　第九
</span></td></tr></table></div><p>
<div align="center"><center>
<table border="0" width="85%">
  <tr>
    <td style="font-size:12pt; line-height: 150%;"><br>
<br>　　<span style="font-size:10.5pt;color:'004060'">注①集解徐广曰：“蒲阪县有雷首山。”
<br>
<br>　　注②索隐邹诞云示眯为祁弥也，即左传之提弥明也。提音市移反，刘氏亦音祁为时
移反，则祁提二字同音也。而此史记作“示”者，示即周礼古本“地神曰只”，皆作
“示”字。“邹”为“祁”者，盖由只提音相近，字遂变为“祁”也。眯音米移反。以
“眯”为“弥”，亦音相近耳。又左氏桑下饿人是灵辄也。
<br>
<br>　　其示眯明，是嗾獒者也，其人□而死。今合二人为一人，非也。
<br>
<br>　　注③集解服虔曰：“宦，宦学事也。”
<br>
<br>　　注④索隐如字。
<br>
<br>　　注⑤索隐纵，足用反。又本作“嗾”，又作“蹴”，同素后反。
<br>
<br>　　注⑥集解何休曰：“犬四尺曰敖。”
<br>
<br>　　注⑦集解服虔曰：“不望报。”</span>
<br>
<br>　　盾遂奔，未出晋境。乙丑，盾昆弟将军赵穿袭杀灵公于桃园①而迎赵盾。赵盾素贵，
得民和；灵公少，侈，民不附，故为s易。②盾复位。晋太史董狐书曰“赵盾s其君”，
以视于朝。盾曰：“s者赵穿，我无罪。”太史曰：“子为正卿，而亡不出境，反不诛
国乱，非子而谁？”孔子闻之，曰：“董狐，古之良史也，书法不隐。③宣子，良大夫
也，为法受恶。④惜也，出疆乃免。”⑤

<br>
<br>　　<span style="font-size:10.5pt;color:'004060'">注①集解虞翻曰：“园名也。”
<br>
<br>　　注②索隐以豉反。
<br>
<br>　　注③集解杜预曰：“不隐盾之罪。”
<br>
<br>　　注④集解服虔曰：“闻义则服。”杜预曰：“善其为法受屈也。”正义为，于伪反。
<br>
<br>　　注⑤集解杜预曰：“越境则君臣之义绝，可以不讨贼也。”</span>
<br>
<br>　　赵盾使赵穿迎襄公弟黑臀于周而立之，是为成公。
<br>
<br>　　成公者，文公少子，其母周女也。壬申，朝于武宫。
<br>
<br>　　成公元年，赐赵氏为公族。①伐郑，郑倍晋故也。三年，郑伯初立，附晋而弃楚。
楚怒，伐郑，晋往救之。    

<br>
<br>　　<span style="font-size:10.5pt;color:'004060'">注①集解服虔曰：“公族大夫也。”</span>
<br>
<br>　　六年，伐秦，虏秦将赤。①

<br>
<br>　　<span style="font-size:10.5pt;color:'004060'">注①索隐赤即斥，谓斥候之人也。按：宣八年左传“晋伐秦，获秦谍，杀诸绛市”。</span>
<br>
<br>　　盖彼谍即此赤也。晋成公六年为鲁宣八年，正同，故知然。
<br>
<br>　　七年，成公与楚庄王争强，会诸侯于扈。陈畏楚，不会。晋使中行桓子①伐陈，因
救郑，与楚战，败楚师。是年，成公卒，子景公据立。

<br>
<br>　　<span style="font-size:10.5pt;color:'004060'">注①索隐荀林父也。</span>
<br>
<br>　　景公元年春，陈大夫夏征舒s其君灵公。二年，楚庄王伐陈，诛征舒。
<br>
<br>　　三年，楚庄王围郑，郑告急晋。晋使荀林父将中军，随会将上军，赵朔将下军，郄
克、栾书、先e、韩厥、巩朔佐之。六月，至河。闻楚已服郑，郑伯肉袒与盟而去，荀
林父欲还。先e曰：“凡来救郑，不至不可，将率离心。”卒度河。楚已服郑，欲饮马
于河为名而去。楚与晋军大战。郑新附楚，畏之，反助楚攻晋。晋军败，走河，争度，
船中人指甚。楚虏我将智。归而林父曰：“臣为督将，军败当诛，请死。”
<br>
<br>　　景公欲许之。随会曰：“昔文公之与楚战城濮，成王归杀子玉，而文公乃喜。今楚
已败我师，又诛其将，是助楚杀仇也。”乃止。
<br>
<br>　　四年，先e以首计而败晋军河上，恐诛，乃奔翟，与翟谋伐晋。晋觉，乃族e。
<br>
<br>　　e，先轸子也。
<br>
<br>　　五年，伐郑，为助楚故也。是时楚庄王强，以挫晋兵河上也。
<br>
<br>　　六年，楚伐宋，宋来告急晋，晋欲救之，伯宗谋曰：①“楚，天方开之，不可当。”
乃使解扬绐为救宋。②郑人执与楚，楚厚赐，使反其言，令宋急下。
<br>
<br>　　解扬绐许之，卒致晋君言。楚欲杀之，或谏，乃归解扬。

<br>
<br>　　<span style="font-size:10.5pt;color:'004060'">注①集解贾逵曰：“伯宗，晋大夫。”
<br>
<br>　　注②集解服虔曰：“解扬，晋大夫。”</span>
<br>
<br>　　七年，晋使随会灭赤狄。
<br>
<br>　　八年，使郄克于齐。齐顷公母从楼上观而笑之。所以然者，郄克偻，而鲁使蹇，]
使眇，故齐亦令人如之以导客。郄克怒，归至河上，曰：“不报齐者，河伯视之！”至
国，请君，欲伐齐。景公问知其故，曰：“子之怨，安足以烦国！”弗听。魏文子请老
休，辟郄克，克执政。
<br>
<br>　　九年，楚庄王卒。晋伐齐，齐使太子强为质于晋，晋兵罢。
<br>
<br>　　十一年春，齐伐鲁，取隆。①鲁告急]，]与鲁皆因郄克告急于晋。晋乃使郄克、
栾书、韩厥以兵车八百乘与鲁、]共伐齐。夏，与顷公战于赜，伤困顷公。顷公乃与其
右易位，下取饮，以得脱去。齐师败走，晋追北至齐。顷公献宝器以求平，不听。郄克
曰：“必得萧桐侄子②为质。”齐使曰：“萧桐侄子，顷公母；顷公母犹晋君母，柰何
必得之？不义，请复战。”晋乃许与平而去。

<br>
<br>　　<span style="font-size:10.5pt;color:'004060'">注①索隐刘氏云“隆即龙也，鲁北有龙山”。又此年当鲁成二年，经书“齐侯伐我
北鄙”，传曰“围龙”。又邹诞及别本作“厅”字，厅当作“郓”。文十二年“季孙行
父帅师城诸及郓”，注曰“厅即郓也，字变耳”。地理志云在东莞县东也。
<br>
<br>　　注②索隐左传作“叔子”。</span>
<br>
<br>　　楚申公巫臣盗夏姬以奔晋，晋以巫臣为邢大夫。①

<br>
<br>　　<span style="font-size:10.5pt;color:'004060'">注①集解贾逵曰：“邢，晋邑。”</span>
<br>
<br>　　十二年冬，齐顷公如晋，欲上尊晋景公为王，景公让不敢。晋始作六*(卿)**[军]*，①韩厥、巩朔、赵穿、荀骓、②赵括、赵旃皆为卿。智自楚归。

<br>
<br>　　<span style="font-size:10.5pt;color:'004060'">注①集解贾逵曰：“初作六军，僭王也。”
<br>
<br>　　注②索隐音佳。谥文子。</span>
<br>
<br>　　十三年，鲁成公朝晋，晋弗敬，鲁怒去，倍晋。晋伐郑，取泛。
<br>
<br>　　十四年，梁山崩。①问伯宗，伯宗以为不足怪也。②

<br>
<br>　　<span style="font-size:10.5pt;color:'004060'">注①集解公羊传曰：“梁山，河上山。”杜预曰：“在冯翊夏阳县北也。”
<br>
<br>　　注②集解徐广曰：“年表云伯宗隐其人，用其言。”</span>
<br>
<br>　　十六年，楚将子反怨巫臣，灭其族。巫臣怒，遗子反书曰：“必令子罢于奔命！”
<br>
<br>　　乃请使吴，令其子为吴行人，教吴乘车用兵。吴晋始通，约伐楚。
<br>
<br>　　十七年，诛赵同、赵括，族灭之。韩厥曰：“赵衰、赵盾之功岂可忘乎？柰何绝祀！”
乃复令赵庶子武为赵后，复与之邑。
<br>
<br>　　十九年夏，景公病，立其太子寿曼为君，是为厉公。后月余，景公卒。
<br>
<br>　　厉公元年，初立，欲和诸侯，与秦桓公夹河而盟。归而秦倍盟，与翟谋伐晋。
<br>
<br>　　三年，使吕相让秦，①因与诸侯伐秦。至泾，败秦于麻隧，虏其将成差。

<br>
<br>　　<span style="font-size:10.5pt;color:'004060'">注①集解贾逵曰：“吕相，晋大夫。”</span>
<br>
<br>　　五年，三郄谗伯宗，杀之。①伯宗以好直谏得此祸，国人以是不附厉公。

<br>
<br>　　<span style="font-size:10.5pt;color:'004060'">注①集解贾逵曰：“三郄，郄、郄、郄至也。”</span>
<br>
<br>　　六年春，郑倍晋与楚盟，晋怒。栾书曰：“不可以当吾世而失诸侯。”乃发兵。
<br>
<br>　　厉公自将，五月度河。闻楚兵来救，范文子请公欲还。郄至曰：“发兵诛逆，见强
辟之，无以令诸侯。”遂与战。癸巳，射中楚共王目，楚兵败于鄢陵。①子反收余兵，
拊循欲复战，晋患之。共王召子反，其侍者竖阳谷进酒，子反醉，不能见。王怒，让子
反，子反死。王遂引兵归。晋由此威诸侯，欲以令天下求霸。

<br>
<br>　　<span style="font-size:10.5pt;color:'004060'">注①集解徐广曰：“鄢，一作‘焉’。”服虔曰：“鄢陵，郑之东南地也。”索隐鄢音偃，又于连反。</span>
<br>
<br>　　厉公多外嬖姬，归，欲尽去k大夫而立诸姬兄弟。宠姬兄曰胥童，尝与郄至有怨，
及栾书又怨郄至不用其计而遂败楚，①乃使人闲谢楚。楚来诈厉公曰：“鄢陵之战，实
至召楚，欲作乱，内子周立之。会与国不具，是以事不成。”厉公告栾书。栾书曰：
“其殆有矣！愿公试使人之周②微考之。”果使郄至于周。
<br>
<br>　　栾书又使公子周见郄至，郄至不知见卖也。厉公验之，信然，遂怨郄至，欲杀之。
<br>
<br>　　八年，厉公猎，与姬饮，郄至杀豕奉进，宦者夺之。③郄至射杀宦者。
<br>
<br>　　公怒，曰：“季子欺予！”④将诛三郄，未发也。郄欲攻公，曰：“我虽死，公
亦病矣。”郄至曰：“信不反君，智不害民，勇不作乱。失此三者，谁与我？
<br>
<br>　　我死耳！”十二月壬午，公令胥童以兵八百人袭攻杀三郄。胥童因以劫栾书、中行
偃于朝，曰：“不杀二子，患必及公。”公曰：“一旦杀三卿，寡人不忍益也。”对曰：
“人将忍君。”⑤公弗听，谢栾书等以诛郄氏罪：“大夫复位。”二子顿首曰：“幸甚
幸甚！”公使胥童为卿。闰月乙卯，厉公游匠骊氏，⑥栾书、中行偃以其党袭捕厉公，
囚之，杀胥童，而使人迎公子周⑦于周而立之，是为悼公。

<br>
<br>　　<span style="font-size:10.5pt;color:'004060'">注①集解左传曰：“栾书欲待楚师退而击之，郄至云‘楚有六闲，不可失也’。”
<br>
<br>　　注②集解虞翻曰：“周京师。”
<br>
<br>　　注③索隐宦者孟张也。
<br>
<br>　　注④集解杜预曰：“公反以为郄至夺豕也。”
<br>
<br>　　注⑤集解杜预曰：“人，谓书、偃。”
<br>
<br>　　注⑥集解贾逵曰：“匠骊氏，晋外嬖大夫在翼者。”
<br>
<br>　　注⑦集解徐广曰：“一作‘纠’。”</span>
<br>
<br>　　悼公元年正月庚申，栾书、中行偃s厉公，葬之①以一乘车。②厉公囚六日死，死
十日庚午，智迎公子周来，至绛，刑鸡与大夫盟而立之，是为悼公。
<br>
<br>　　辛巳，朝武宫。二月乙酉，即位。

<br>
<br>　　<span style="font-size:10.5pt;color:'004060'">注①集解左传曰：“葬之于翼东门之外也。”
<br>
<br>　　注②集解杜预曰：“言不以君礼葬也。诸侯葬车七乘。”</span>
<br>
<br>　　悼公周者，其大父捷，晋襄公少子也，不得立，号为桓叔，桓叔最爱。桓叔生惠伯
谈，谈生悼公周。周之立，年十四矣。悼公曰：“大父p父皆不得立而辟难于周，客死
焉。寡人自以疏远，毋几为君。①今大夫不忘文p襄之意而惠立桓叔之后，赖宗庙大夫
之灵，得奉晋祀，岂敢不战战乎？大夫其亦佐寡人！”
<br>
<br>　　于是逐不臣者七人，修旧功，施德惠，收文公入时功臣后。秋，伐郑。郑师败，遂
至陈。

<br>
<br>　　<span style="font-size:10.5pt;color:'004060'">注①索隐几音冀，谓望也。</span>
<br>
<br>　　三年，晋会诸侯。①悼公问k臣可用者，祁菥俳夂。解狐，葜仇。复问，举其

子祁午。君子曰：“祁菘晌讲坏骋樱⊥饩俨灰仇，内举不隐子。”方会诸侯，悼公弟

杨干乱行，②魏绛戮其仆。③悼公怒，或谏公，公卒贤绛，任之政，使和戎，戎大亲附。
十一年，悼公曰：“自吾用魏绛，九合诸侯，④和戎p翟，魏子之力也。”赐之乐，三
让乃受之。冬，秦取我栎。⑤

<br>
<br>　　<span style="font-size:10.5pt;color:'004060'">注①索隐于□泽也。
<br>
<br>　　注②集解贾逵曰：“行，陈也。”
<br>
<br>　　注③集解贾逵曰：“仆，御也。”
<br>
<br>　　注④集解服虔曰：“九合：一谓会于戚，二会城棣救陈，三会于鄢，四会于邢丘，
五同盟于戏，六会于迹七戍郑虎牢，八同盟于亳城北，九会于萧鱼。”

<br>
<br>　　注⑤索隐音历。释例云在河北，地阙。</span>
<br>
<br>　　十四年，晋使六卿率诸侯伐秦，度泾，大败秦军，至Я侄去。

<br>
<br>　　十五年，悼公问治国于师旷。师旷曰：“惟仁义为本。”冬，悼公卒，子平公彪立。
<br>
<br>　　平公元年，伐齐，齐灵公与战靡下，①齐师败走。晏婴曰：“君亦毋勇，何不止战？”
遂去。晋追，遂围临，尽烧屠其郭中。东至胶，南至沂，齐皆城守，晋乃引兵归。

<br>
<br>　　<span style="font-size:10.5pt;color:'004060'">注①集解徐广曰：“靡，一作‘历’。”索隐刘氏靡音眉绮反，即靡也。</span>
<br>
<br>　　六年，鲁襄公朝晋。晋栾逞有罪，奔齐。八年，齐庄公微遣栾逞于曲沃，以兵随之。
齐兵上太行，栾逞从曲沃中反，袭入绛。绛不戒，平公欲自杀，范献子止公，以其徒击
逞，逞败走曲沃。曲沃攻逞，逞死，遂灭栾氏宗。逞者，栾书孙也。①其入绛，与魏氏
谋。齐庄公闻逞败，乃还，取晋之朝歌去，以报临之役也。

<br>
<br>　　<span style="font-size:10.5pt;color:'004060'">注①集解左传“逞”作“盈”。</span>
<br>
<br>　　十年，齐崔杼s其君庄公。晋因齐乱，伐败齐于高唐去，报太行之役也。
<br>
<br>　　十四年，吴延陵季子来使，与赵文子p韩宣子p魏献子语，曰：“晋国之政，卒归
此三家矣。”
<br>
<br>　　十九年，齐使晏婴如晋，与叔向语。叔向曰：“晋，季世也。公厚赋为台池而不恤
政，政在私门，其可久乎！”晏子然之。
<br>
<br>　　二十二年，伐燕。二十六年，平公卒，子昭公夷立。
<br>
<br>　　昭公六年卒。六卿强，①公室卑。子顷公去疾立。

<br>
<br>　　<span style="font-size:10.5pt;color:'004060'">注①索隐韩p赵p魏p范，中行及智氏为六卿。后韩p赵p魏为三卿，而分晋政，故曰三晋。</span>
<br>
<br>　　顷公六年，周景王崩，王子争立。晋六卿平王室乱，立敬王。
<br>
<br>　　九年，鲁季氏逐其君昭公，昭公居干侯。十一年，]p宋使使请晋纳鲁君。季平子
私赂范献子，献子受之，乃谓晋君曰：“季氏无罪。”不果入鲁君。
<br>
<br>　　十二年，晋之宗家祁菟铮叔向子，相恶于君。六卿欲弱公室，乃遂以法尽灭其族。

而分其邑为十县，各令其子为大夫。晋益弱，六卿皆大。
<br>
<br>　　十四年，顷公卒，子定公午立。
<br>
<br>　　定公十一年，鲁阳虎奔晋，赵鞅简子舍之。十二年，孔子相鲁。
<br>
<br>　　十五年，赵鞅使邯郸大夫午，不信，欲杀午，午与中行寅p①范吉射②亲攻赵鞅，
鞅走保晋阳。定公围晋阳。荀栎p韩不信p魏侈与范p中行为仇，乃移兵伐范p中行。
范p中行反，晋君击之，败范p中行。范p中行走朝歌，保之。韩p魏为赵鞅谢晋君，
乃赦赵鞅，复位。二十二年，晋败范p中行氏，二子奔齐。

<br>
<br>　　<span style="font-size:10.5pt;color:'004060'">注①索隐寅，荀偃之孙也。
<br>
<br>　　注②索隐音亦。范献子，士鞅之子。</span>
<br>
<br>　　三十年，定公与吴王夫差会黄池，争长，赵鞅时从，卒长吴。①

<br>
<br>　　<span style="font-size:10.5pt;color:'004060'">注①集解徐广曰：“吴世家说黄池之盟云‘赵鞅怒，将战，吴乃长晋定公’。</span>
<br>
<br>　　左氏传云‘乃先晋人’，外传云‘吴公先歃，晋公次之’。”
<br>
<br>　　三十一年，齐田常s其君简公，而立简公弟骜为平公。三十三年，孔子卒。
<br>
<br>　　三十七年，定公卒，子出公凿立。
<br>
<br>　　出公十七年，①知伯与赵p韩p魏共分范p中行地以为邑。出公怒，告齐p鲁，欲
以伐四卿。②四卿恐，遂反攻出公。出公奔齐，道死。故知伯乃立昭公曾孙骄为晋君，
是为哀公。③

<br>
<br>　　<span style="font-size:10.5pt;color:'004060'">注①集解徐广曰：“年表云出公立十八年。或云二十年。”
<br>
<br>　　注②索隐时赵p魏p韩共灭范氏及中行氏，而分其地，犹有智氏与三晋，故曰“四
卿”也。
<br>
<br>　　注③索隐按：赵系家云骄是为懿公。又年表云出公十八年，次哀公忌二年，次懿公
骄十七年。纪年又云出公二十三年奔楚，乃立昭公之孙，是为敬公。系本亦云昭公生桓
子雍，雍生忌，忌生懿公骄。然晋p赵系家及年表各各不同，何况纪年之说也！</span>
<br>
<br>　　哀公大父雍，晋昭公少子也，号为戴子。①戴子生忌。忌善知伯，蚤死，故知伯欲
尽并晋，未敢，乃立忌子骄为君。当是时，晋国政皆决知伯，晋哀公不得有所制。知伯
遂有范p中行地，最强。

<br>
<br>　　<span style="font-size:10.5pt;color:'004060'">注①集解徐广曰：“世本作‘相子雍’，注云戴子。”</span>
<br>
<br>　　哀公四年，赵襄子p韩康子p魏桓子共杀知伯，尽并其地。①

<br>
<br>　　<span style="font-size:10.5pt;color:'004060'">注①索隐如纪年之说，此乃出公二十二年事。</span>
<br>
<br>　　十八年，哀公卒，子幽公柳立。
<br>
<br>　　幽公之时，晋畏，反朝韩p赵p魏之君。①独有绛p曲沃，余皆入三晋。

<br>
<br>　　<span style="font-size:10.5pt;color:'004060'">注①索隐畏，惧也。为衰弱故，反朝韩p赵p魏也。宋忠引此注系本，而“畏”字为“衰”。</span>
<br>
<br>　　十五年，魏文侯初立。①十八年，幽公淫妇人，夜窃出邑中，盗杀幽公。②魏文侯
以兵诛晋乱，立幽公子止，是为烈公。③

<br>
<br>　　<span style="font-size:10.5pt;color:'004060'">注①索隐按纪年，魏文侯初立在敬公十八年。
<br>
<br>　　注②索隐纪年云夫人秦嬴贼公于高寝之上。
<br>
<br>　　注③索隐系本云幽公生烈公止。又年表云魏诛幽公，立其弟止。</span>
<br>
<br>　　烈公十九年，周威烈王赐赵p韩p魏皆命为诸侯。
<br>
<br>　　二十七年，烈公卒，子孝公颀立。①孝公九年，魏武侯初立，袭邯郸，不胜而去。
十七年，孝公卒，②子静公俱酒立。③是岁，齐威王元年也。

<br>
<br>　　<span style="font-size:10.5pt;color:'004060'">注①索隐系本云孝公倾。纪年以孝公为桓公，故韩子有“晋桓侯。”
<br>
<br>　　注②索隐纪年云桓公二十年赵成侯p韩共侯迁桓公于屯留。已后更无晋事。
<br>
<br>　　注③索隐系本云静公俱。</span>
<br>
<br>　　静公二年，魏武侯p韩哀侯p赵敬侯灭晋后而三分其地。①静公迁为家人，晋绝不
祀。

<br>
<br>　　<span style="font-size:10.5pt;color:'004060'">注①索隐按：纪年魏武侯以桓公十九年卒，韩哀侯p赵敬侯并以桓公十五年卒。又赵系家烈侯十六年与韩分晋，封晋君端氏，其后十年，肃侯迁晋君于屯留。不同也。</span>
<br>
<br>　　太史公曰：晋文公，古所谓明君也，亡居外十九年，至困约，及即位而行赏，尚忘
介子推，况骄主乎？灵公既s，其后成p景致严，至厉大刻，大夫惧诛，祸作。悼公以
后日衰，六卿专权。故君道之御其臣下。固不易哉！
<br>
<br>　　【索隐述赞】天命叔虞，卒封于唐。桐既削，河p汾是荒。文侯虽嗣，曲沃日强。
未知本末，祚倾桓庄。献公昏惑，太子罹殃。重耳致霸，朝周河阳。灵既丧德，厉亦无
防。四卿侵侮。晋祚遽亡。
</span></td>
  </tr>
<tr><td align=center><a href="index.htm"><span style="font-size:12pt; color: #2895C3; letter-spacing: 1px; line-height: 25px;">返&nbsp;&nbsp;回</span></a>&nbsp;&nbsp;&nbsp;&nbsp;<a href="040.htm"><span style="font-size:12pt; color: #2895C3; letter-spacing: 1px; line-height: 25px;">下一页</span></a></td></tr>
</table>
</center></div>
<div align="center"><center>
<table border=0 width=100% cellspacing=0 cellpadding=0>

<tr>
 <td  align='center'style="font-size: 11.5pt"><hr width="85%" size="1" 
 color="#CBE2EC"><a href="http://www.my285.com/">梦远书城(<font face="华文新魏">my285.com</font>)</a></td></tr></table>
</center></div>
<div align="center">
<script src="http://www.my285.com/41tf/gdx.js"></script>
<script src="http://www.my285.com/41tf/wd.js"></script></div>


<center><script src="../../41tf/WB.js"></script></center>
<script src="../../41tf/wdp.js"></script>
<script src="../../41tf/wdt.js"></script>
<div style='display:"none"'><script src="../../41tf/tj.js"></script></div>

</body>

<!-- Mirrored from www.my285.com/shishu/shiji/039b.htm by HTTrack Website Copier/3.x [XR&CO'2007], Thu, 21 Mar 2013 05:04:18 GMT -->
</html>
