<html>

<!-- Mirrored from www.my285.com/shishu/shiji/027.htm by HTTrack Website Copier/3.x [XR&CO'2007], Thu, 21 Mar 2013 03:59:15 GMT -->
<head>
<meta http-equiv="Content-Type" content="text/html; charset=gb2312">
<title>梦远书城_史记(集注本) </title>
<link rel="stylesheet" href="images/wyt.css">

</head>
<center><script src="http://www.my285.com/41tf/DH1.js"></script></center>
<table border="0" width="100%" cellspacing="0" cellpadding="0" background="../../41tf/bj1.gif">
<tr><td align="center">
<script src="../../41tf/DH0.js"></script></td></tr></table>
<center><script src="../../41tf/DH.js"></script></center>
<div align="center">
<script src="http://www.my285.com/41tf/dd.js"></script>
<script src="http://www.my285.com/41tf/gds.js"></script></div><body bgcolor="#f7f7e7" topmargin="2" leftmargin="0" rightmargin="0" 
bottommargin="0">

<div align="center"><img src="images/logo.gif" width="165" height="41"></div>
<div align="center"><hr color="#CBE2EC" width=85%></div>
<div align=center><table width=85%>
   <tr><td align=right style="font-size:12pt; color: #2895C3; letter-spacing: 1px; line-height: 25px;">卷二十七&nbsp;&nbsp;天官书　第五
</span></td></tr></table></div><p>
<div align="center"><center>
<table border="0" width="85%">
  <tr>
    <td style="font-size:12pt; line-height: 150%;"><br>
<br>　　中宫①天极星，②其一明者，太一常居也；③旁三星三公，④或曰子属。后句四星，
⑤末大星正妃，⑥余三星后宫之属也。环之匡]十二星，藩臣。皆曰紫宫。⑦
<br>
<br>　　<span style="font-size:10.5pt;color:'004060'">注①索隐姚氏案：春秋元命包云“官之为言宣也，宣气立精为神垣”。又文耀钩曰
“中宫大帝，其精北极星。含元出气，流精生一也”。
<br>
<br>　　注②索隐案：尔雅“北极谓之北辰”。又春秋合诚图云“北辰，其星五，在紫微中”。
杨泉物理论云“北极，天之中，阳气之北极也。极南为太阳，极北为太阴。日、月、五
星行太阴则无光，行太阳则能照，故为昏明寒暑之限极也。”
<br>
<br>　　注③索隐案：春秋合诚图云“紫微，大帝室，太一之精也”。正义泰一，天帝之别
名也。刘伯庄云：“泰一，天神之最尊贵者也。”
<br>
<br>　　注④正义三公三星在北斗杓东，又三公三星在北斗魁西，并为太尉、司徒、司空之
象，主变出阴阳，主佐机务。占以徙为不吉，居常则安，金、火守之并为咎也。
<br>
<br>　　注⑤索隐句音钩。句，曲也。
<br>
<br>　　注⑥索隐案：援神契云“辰极横，后妃四星从，端大妃光明”。又案：星经以后句
四星名为四辅，其句陈六星为六宫，亦主六军，与此不同也。
<br>
<br>　　注⑦索隐案：元命包曰“紫之言此也，宫之言中也，言天神运动，阴阳开闭，皆在
此中也”。宋均又以为十二军，中外位各定，总谓之紫宫也。</span>
<br>
<br>　　前列直斗口①三星，随北端兑，②若见若不，曰阴德，③或曰天一。④紫宫左三星
曰天枪，⑤右五星曰天，⑥后六星绝汉抵营室，曰阁道。⑦
<br>
<br>　　<span style="font-size:10.5pt;color:'004060'">注①索隐直，刘氏云如字，直，当也。又音值也。
<br>
<br>　　注②索隐隋斗端兑。隋音汤果反。刘氏云“斗，一作‘北’”。案：汉书天文志作
“北”。端作“端”。兑作“锐”。锐谓星形尖锐也。
<br>
<br>　　注③索隐案：文耀钩曰“阴德为天下纲”。宋均以为阴行德者，道常也。正义星经
云：“阴德二星在紫微宫内，尚书西，主施德惠者，故赞阴德遗惠，周急赈抚。占以不
明为宜；明，新君践极也。”又云：“阴德星，中宫女主之象。星动摇，衅起宫掖，贵
嫔内妾恶之。”
<br>
<br>　　注④正义天一一星，疆阊阖外，天帝之神，主战□，知人吉凶。明而有光，则阴阳
和，万物成，人主吉；不然，反是太一一星次天一南，亦天帝之神，主使十六神，知风
雨、水旱、兵革，饥馑、疾疫。占以不明及移为灾也。星经云：“天一、太一二星主王者即位，令诸立赤子而传国位者。星不欲微；微则废立不当其次，宗庙不享食矣。”
<br>
<br>　　注⑤索隐楚庚反。
<br>
<br>　　注⑥集解苏林曰：“音‘打’之‘’。”索隐音皮，韦昭音剖。又诗纬曰：
“枪三星，五星，在斗杓左右，主枪人人。”石氏星赞云“枪八星，备非常”也。
正义，庞掌反。天五星在女a东北，天子先驱，所以御兵也。
<br>
<br>　　占：星不具，国兵起也。
<br>
<br>　　注⑦索隐绝，度也。抵，属也。又案：乐汁图云“阁道，北斗辅”。石氏云“阁道
六星，神所乘也”。正义汉，天河也。直度曰绝。抵，至也。营室七星，天子之宫，亦
为玄宫，亦为清庙，主上公，亦天子离宫别馆也。王者道被草木，营室历九象而可观。
阁道六星在王良北，飞阁之道，天子欲游别宫之道。占：一星不见则辇路不通，动摇则
宫掖之内起兵也。</span>
<br>
<br>　　北斗七星，①所谓“旋、玑、玉衡②以齐七政”。③杓携龙角，④衡殷南斗，⑤魁
枕参首。⑥用昏建者杓；⑦杓，自华以西南。⑧夜半建者衡；⑨衡，殷中州河、济之闲。
⑩平旦建者魁；魁，海岱以东北也。⑾斗为帝车，运于中央，⑿临制四乡。分阴阳，
建四时，均五行，移节度，定诸纪，皆系于斗。
<br>
<br>　　<span style="font-size:10.5pt;color:'004060'">注①索隐案：春秋运斗枢云“斗，第一天枢，第二旋，第三玑，第四权，第五衡，
第六开阳，第七摇光。第一至第四为魁，第五至第七为标，合而为斗。”文耀钩云“斗
者，天之喉舌。玉衡属杓，魁为I玑”。徐整长历云“北斗七星，星闲相去九千里。其
二阴星不见者，相去八千里也”。
<br>
<br>　　注②索隐案：尚书“旋”作“璇”。马融云“璇，美玉也。机，浑天仪，可转旋，
故曰机。衡，其中横c。以璇为机，以玉为衡，盖贵天象也”。郑玄注大传云“浑仪中
c为旋机，外规为玉衡”也。
<br>
<br>　　注③索隐案：尚书大传云“七政，谓春p秋p冬p夏p天文p地理p人道，所以为
政也。人道政而万事顺成”。又马融注尚书云“七政者，北斗七星，各有所主：第一曰
正日；第二曰主月法；第三曰命火，谓荧惑也；第四曰煞土，谓填星也；第五曰伐水，
谓辰星也；第六曰危木，谓岁星也；第七曰剽金，谓太白也。日p月p五星各异，故曰
七政也”。
<br>
<br>　　注④集解孟康曰：“杓，北斗杓也。龙角，东方宿也。携，连也。”正义案：角星为天关，其闲天门，其内天庭，黄道所经，七耀所行。左角为理，主刑，其南为太阳道；右角为将，主兵，其北为太阴道也。盖天之三门，故其星明大则天下太平，
贤人在位；不然，反是也。
<br>
<br>　　注⑤集解晋灼曰：“衡，斗之中央。殷，中也。”索隐案：晋灼云“殷，中也”。宋均云“殷，当也”。
<br>
<br>　　注⑥正义枕，之禁反。衡，斗衡也。魁，斗第一星也。言北方斗，斗衡直当北之魁，
枕于参星之首；北斗之杓连于龙角。南斗六星为天庙，丞相p大宰之位，主荐贤良，授
爵禄，又主兵，一曰天机。南二星，魁p天粱；中央一星，天相；北二星，天府庭也。
占：斗星盛明，王道和平，爵禄行；不然，反是。
<br>
<br>　　参主斩刈，又为天狱，主杀罚。其中三星横列者，三将军，东北曰左肩，主左将；
西北曰右肩，主右将；东南曰左足，主后将；西南曰右足，主偏将：故轩辕氏占参应七
将也。中央三小星曰伐，天之都尉也，主戎狄之国。不欲明；若明与参等，大臣谋乱，
兵起，夷狄内战。七将皆明，主天下兵振；芒角张，王道缺；参失色，军散败；参芒角动摇，边候有急；参左足入玉井中，及金p火守，皆为起兵。
<br>
<br>　　注⑦索隐用昏建中者杓。说文云“杓，斗柄”。音匹遥反，即招摇。
<br>
<br>　　注⑧集解孟康曰：“传曰‘斗第七星法太白主，杓，斗之尾也’。尾为阴，又其用
昏，昏阴位，在西方，故主西南。”正义杓，东北第七星也。华，华山也。言北斗昏建用斗杓，星指寅也。杓，华山西南之地也。
<br>
<br>　　注⑨集解徐广曰：“第五星。”孟康曰：“假令杓昏建寅，衡夜半亦建寅。”索隐孟康曰：“假令杓昏建寅，衡夜半亦建寅也。”
<br>
<br>　　注⑩正义衡，北斗衡也。言北斗夜半建用斗衡指寅。殷，当也。斗衡黄河p济水之
闲地也。
<br>
<br>　　注⑾集解孟康曰：“传曰‘斗第一星法于日，主齐也’。魁，斗之首；首，阳也，
又其用在明阳与明德，在东方，故主东北齐分。”正义言北斗旦建用斗魁指寅也。海岱，
代郡也。言魁星主海岱之东北地也。随三时所指，有前三建也。
<br>
<br>　　注⑿索隐姚氏案：宋均曰“言是大帝乘车巡狩，故无所不纪也。”</span>
<br>
<br>　　斗魁戴匡六星①曰文昌宫：②一曰上将，二曰次将，三曰贵相，四曰司命，五曰司
中，六曰司禄。③在斗魁中，贵人之牢。④魁下六星，两两相比者，名曰三能。⑤三能
色齐，君臣和；不齐，为乖戾。辅星⑥明近，⑦辅臣亲强；斥小，疏弱。⑧
<br>
<br>　　<span style="font-size:10.5pt;color:'004060'">注①集解晋灼曰：“似匡，故曰戴匡也。”
<br>
<br>　　注②索隐文耀钩曰“文昌宫为天府”。孝经援神契云“文者精所聚，昌者扬天纪”。
辅拂并居，以成天象，故曰文昌。
<br>
<br>　　注③索隐春秋元命包曰：“上将建威武，次将正左右，贵相理文绪，司禄赏功进士，
司命主老幼，司灾主灾咎也。”
<br>
<br>　　注④集解孟康曰：“传曰‘天理四星在斗魁中。贵人牢名曰天理’。”索隐在魁中，
贵人牢。乐汁图云“天理理贵人牢”。宋均曰“以理牢狱”也。正义占：明，及其中有星，此贵人下狱也。
<br>
<br>　　注⑤集解苏林曰：“能音台。”索隐魁下六星，两两相比，曰三台。案：汉书东方
朔“愿陈泰阶六符”。孟康曰“泰阶，三台也，台星凡六星。六符，六星之符验也”。
应劭引黄帝泰阶六符经曰“泰阶者，天子之三阶：上阶，上星为男主，下星为女主；中
阶，上星为诸侯三公，下星为卿大夫；下阶，上星为士，下星为庶人。三阶平，则阴阳
和，风雨时；不平，则稼穑不成，冬雷夏霜，天行暴令，好兴甲兵。修宫榭，广苑囿，
则上阶为之坼也”。
<br>
<br>　　注⑥集解孟康曰：“在北斗第六星旁。”
<br>
<br>　　注⑦正义大臣之象也。占：欲其小而明；若大而明，则臣夺君政；小而不明，则臣
不任职；明大与斗合，国兵暴起；暗而远斗，臣不死则夺；若近臣专赏，排贤用佞，则
辅生角；近臣擅国符印，将谋社稷，则辅生翼；不然，则死也。
<br>
<br>　　注⑧集解苏林曰：“斥，远也。”</span>
<br>
<br>　　杓端有两星：一内为矛，招摇；①一外为盾，天锋。②有句圜十五星，③属杓，④
曰贱人之牢。⑤其牢中星实则囚多，虚则开出。
<br>
<br>　　<span style="font-size:10.5pt;color:'004060'">注①集解孟康曰：“近北斗者招摇，招摇为天矛。”晋灼曰：“更河三星，天矛p
锋p招摇，一星耳。”索隐案：诗记历枢云“更河中招摇为胡兵”。宋均云“招摇星在
更河内”。又乐汁图云“更河天矛”，宋均以为更河名天矛，则更河是星名也。
<br>
<br>　　注②集解晋灼曰：“外，远北斗也。在招摇南，一名玄戈。”正义星经云：“梗河
星为戟剑之星，若星不见或进退不定，锋镝乱起，将为边境之患也。”
<br>
<br>　　注③索隐句音钩。圜音员。其形如连环，即贯索星也。
<br>
<br>　　注④正义属音烛。
<br>
<br>　　注⑤索隐案：诗记历枢云“贱人牢，一曰天狱”。又乐汁图云“连营，贱人牢”。
<br>
<br>　　宋均以为连营，贯索也。正义贯索九星在七公前，一曰连索，主法律，禁暴强，故
为贱人牢也。牢口一星为门，欲其开也。占：星悉见，则狱事繁；不见，则刑务简；动
摇，则斧钺用；中虚，则改元；口开，则有赦；人主忧，若闭口，及星入牢中，有自系
死者。常夜候之，一星不见，有小喜；二星不见，则赐禄；
<br>
<br>　　三星不见，则人主德令且赦。远十七日，近十六日。若有客星出，视其小大：大，有大赦；小，亦如之也。</span>
<br>
<br>　　天一p枪pp矛p盾动摇，角大，兵起。①
<br>
<br>　　<span style="font-size:10.5pt;color:'004060'">注①集解李奇曰：“角，芒角。”</span>
<br>
<br>　　东宫苍龙，①房p心。②心为明堂，③大星天王，前后星子属。④不欲直，直则天
王失计。房为府，曰天驷。⑤其阴，右骖。⑥旁有两星曰衿；⑦北一星曰r。⑧东北曲十二星曰旗。⑨旗中四星天市；⑩中六星曰市楼。市中星者实；其虚则m。⑾房南星曰骑官。
<br>
<br>　　<span style="font-size:10.5pt;color:'004060'">注①索隐案：文耀钩云“东宫苍帝，其精为龙”也。
<br>
<br>　　注②索隐案：尔雅云“大辰，房p心p尾也”。李巡曰“大辰，苍龙宿，体最明也”。
<br>
<br>　　注③索隐春秋说题辞云：“房p心为明堂，天王布政之宫。”尚书运期授曰：“房，四表之道。”宋均云：“四星闲有三道，日p月p五星所从出入也。”
<br>
<br>　　注④索隐鸿范五行传曰：“心之大星，天王也。前星，太子；后星，庶子。”
<br>
<br>　　注⑤索隐房为天府，曰天驷。尔雅云：“天驷，房。”诗记历枢云：“房为天马，
主车驾。”宋均云：“房既近心，为明堂，又别为天府及天驷也。”
<br>
<br>　　注⑥正义房星，君之位，亦主左骖，亦主良马，故为驷。王者恒祠之，是马祖也。
<br>
<br>　　注⑦索隐房有两星曰衿。一音其炎反。元命包云：“钩衿两星，以闲防，神府]舒，
为主钩距，以备非常也。”正义占：明而近房，天下同心。钩p钤p房p心之闲有客星
出及疏坼者，皆地动之祥也。
<br>
<br>　　注⑧集解徐广曰：“音辖。”正义说文云：“r，车轴端键也。两相穿背也。”
<br>
<br>　　星经云：“键闭一星，在房东北，掌管钥也。”占：不居其所，则津梁不通，宫门
不禁；居，则反是也。
<br>
<br>　　注⑨正义两旗者，左旗九星，在河鼓左也；右旗九星，在河鼓右也。皆天之鼓旗，
所以为旌表。占：欲其明大光润，将军吉；不然，为兵忧；及不居其所，则津梁不通；
动摇，则兵起也。
<br>
<br>　　注⑩正义天市二十三星，在房p心东北，主国市聚交易之所，一曰天旗。
<br>
<br>　　明则市吏急，商人无利；忽然不明，反是。
<br>
<br>　　市中星则岁实，稀则岁虚。荧惑犯，戮不忠之臣。彗星出，当徙市易都。客星入，
兵大起；出之，有贵丧也。
<br>
<br>　　注⑾正义m，贫无也。</span>
<br>
<br>　　左角，李；右角，将。①大角者，天王帝廷。②其两旁各有三星，鼎足句之，曰摄
提。③摄提者，直斗杓所指，以建时节，故曰“摄提格”。亢为疏庙，④主疾。其南北
两大星，曰南门。⑤氐为天根，⑥主疫。⑦
<br>
<br>　　<span style="font-size:10.5pt;color:'004060'">注①索隐李即理，理，法官也。故元命包云“左角理，物以起；右角将，帅而动”。又石氏云“左角为天田，右角为天门”也。
<br>
<br>　　注②索隐大角，天王帝廷。案：援神契云“大角为坐候”。宋均云“坐，帝坐也”。
正义大角一星，在两摄提闲，人君之象也。占：其明盛黄润，则天下大同也。
<br>
<br>　　注③集解晋灼曰：“如鼎之句曲。”索隐案：元命包云“摄提之为言提携也。
<br>
<br>　　言提斗携角以接于下也”。正义摄提六星，夹大角，大臣之象，恒直斗杓所指，纪
八节，察万事者也。占：色温温不明而大者，人君恐；客星入之，圣人受制也。
<br>
<br>　　注④索隐元命包曰“亢四星为庙廷”。又文耀钩“为疏庙”，宋均以为疏，外也；
庙，或为朝也。正义听政之所也。其占：明大，则辅臣忠，天下宁；不然，则反是也。
<br>
<br>　　注⑤正义南门二星，在库楼南，天之外门。占：明则氐p羌贡；暗则诸夷叛；客星守之，外兵且至也。
<br>
<br>　　注⑥索隐尔雅云“天根，氐也”。孙炎以为角p亢下系于氐，若木之有根也。
<br>
<br>　　正义星经云：“氐四星为路寝，听朝所居。其占：明大，则臣下奉度。”合诚图云：
“氐为宿宫也。”
<br>
<br>　　注⑦索隐宋均云：“疫，病也。三月榆荚落；故主疾疫也。然此时物虽生，而日宿
在奎，行毒气，故有疫也。”正义氐p房p心三宿为火，于辰在卯，宋之分野。</span>
<br>
<br>　　尾为九子，①曰君臣；斥绝，不和。箕为敖客，②曰口舌。③
<br>
<br>　　<span style="font-size:10.5pt;color:'004060'">注①索隐宋均云：“属后宫场，故得兼子。子必九者，取尾有九星也。”元命包云：“尾九星，箕四星，为后宫之场也。”正义尾，箕。尾为析木之津，于辰在寅，燕之分野。尾九星为后宫，亦为九子。星近心第一星为后，次三星妃，次三星嫔，末二星妾。
占：均明，大小相承，则后宫□而多子；不然，则不；
<br>
<br>　　金p火守之，后宫兵起；若明暗不常，妃嫡乖乱，妾媵失序。
<br>
<br>　　注②索隐宋均云：“敖，调弄也。箕以簸扬，调弄象也。箕又受物，有去去来来，
客之象也。”正义敖音丁；主八风，亦后妃之府也。移徙入河，国人相食；金p火入
守，天下乱；月宿其野，为风起。
<br>
<br>　　注③索隐诗云“维南有箕，载翕其舌”。又诗纬云“箕为天口，主出气”。是箕有
舌，象谗言。诗曰“哆兮侈兮，成是南箕”，谓有敖客行谒请之也。</span>
<br>
<br>　　火犯守角，①则有战。房p心，王者恶之也。②
<br>
<br>　　<span style="font-size:10.5pt;color:'004060'">注①索隐案：韦昭曰“火，荧惑也”。
<br>
<br>　　注②正义荧惑犯守箕p尾，氐星自生芒角，则有战阵之事。若荧惑守房p心，及房
p心自生芒角，则王者恶之也。</span>
<br>
<br>　　南宫朱鸟，①权p衡。②衡，太微，三光之廷。③匡]十二星，藩臣：④西，将；
东，相；南四星，执法；中，端门；门左右，掖门。门内六星，诸侯。⑤其内五星，五帝坐。⑥后聚一十五星，蔚然，⑦曰郎位；⑧傍一大星，将位也。⑨月p五星顺入，轨道，⑩司其出，所守，天子所诛也。⑾其逆入，若不轨道，以所犯命之；中坐，成形，⑿皆k下从谋也。金p火尤甚。⒀廷藩西有隋星五，⒁曰少微，士大夫。⒂权，轩辕。轩辕，黄龙体。⒃前大星，女主象；旁小星，御者后宫属。月p五星守犯者，如衡占。⒄
<br>
<br>　　<span style="font-size:10.5pt;color:'004060'">注①正义柳八星为朱鸟B，天之厨宰，主尚食，和滋味。
<br>
<br>　　注②集解孟康曰：“轩辕为权，太微为衡。”索隐案：文耀钩云“南宫赤帝，其精
为朱鸟”。孟康曰：“轩辕为权，太微为衡”也。正义权四星在轩辕尾西，主烽火，备
警急。占以明为安静；不明，则警急；动摇芒角亦如之。衡，太微之庭也。
<br>
<br>　　注③索隐宋均曰：“太微，天帝南宫也。三光，日p月p五星也。”
<br>
<br>　　注④索隐十二星，蕃臣。春秋合诚图曰：“太微主法式，陈星十二，以备武急也。”
正义太微宫垣十星，在翼p轸地，天子之宫庭，五帝之坐，十二诸侯之府也。其外藩，
九卿也。南藩中二星闲为端门。次东第一星为左执法，廷尉之象；第二星为上相；第三
星为次相；第四星为次将；第五星为上将。端门西第一星为右执法，御史大夫之象也；
第二星为上将；第三星为次将；第四星为次相；第五星为上相。其东垣北左执法p上相
两星闲名曰左掖门；上相两星闲名曰东华门；上相p次相p上将p次将闲名曰太阳门。
<br>
<br>　　其西垣右执法p上将闲名曰右掖门；上将闲名曰西华门；次将p次相闲名曰中华门；
次相两星闲名曰太阴门。各依其名，是其职也。占与紫宫垣同也。
<br>
<br>　　注⑤正义内五诸侯五星，列在帝庭。其星并欲光明润泽；若枯燥，则各于其处受其
灾变，大至诛戮，小至流亡；若动摇，则擅命以干主者。审其分以占之，则无惑也。又
云诸侯五星在东井北河，主刺举，戒不虞。又曰理阴阳，察得失。
<br>
<br>　　一曰帝师，二曰帝友，三曰三公，四曰博士，五曰太史。此五者，为天子定疑议也。
占：明大润泽，大小齐等，则国之福；不然，则上下相猜，忠臣不用。
<br>
<br>　　注⑥索隐诗含神雾云五精星坐，其东苍帝坐，神名灵威仰，精为青龙之类是也。正
义黄帝坐一星，在太微宫中，含枢纽之神。四星夹黄帝坐：苍帝东方灵威仰之神；赤帝
南方赤吓之神；白帝西方白昭矩之神；黑帝北方K光纪之神。
<br>
<br>　　五帝并设，神灵集谋者也。占：五座明而光，则天子得天地之心；不然，则失位；
金p火来守，入太微，若顺入，轨道，司其出之所守，则为天子所诛也；
<br>
<br>　　其逆入若不轨道，以所犯名之，中坐成形。
<br>
<br>　　注⑦集解徐广曰：“一云‘哀乌’。”
<br>
<br>　　注⑧索隐徐广云：“一云‘哀乌’。”案：汉书作“哀乌”，则“哀乌”“蔚然”
皆星之貌状。其星为郎位。正义郎位十五星，在太微中帝坐东北。周之元士，汉之光禄
p中散p谏议，此三署郎中，是今之尚书郎。占：欲其大小均耀，光润有常，吉也。
<br>
<br>　　注⑨索隐案：宋均云为k郎之将帅是也。正义将，子象反。郎将一星，在郎位东北，
所以为武备，今之左右中郎将。占：大而明，角，将恣不可当也。
<br>
<br>　　注⑩索隐韦昭云：“谓循轨道不邪逆也。顺入，从西入之也。”正义谓月p五星顺
入轨道，入太微庭也。
<br>
<br>　　注⑾索隐宋均云：“司察日p月p五星所守列宿，若请官属不去十日者，于是天子
命使诛讨之也。”
<br>
<br>　　注⑿集解晋灼曰：“中坐，犯帝坐也。成形，祸福之形见也。”索隐其逆入，不轨
道。宋均云：“逆入，从东入；不轨道，不由康衢而入者也。以其所犯命之者，亦谓随
所犯之位，天子命诛其人也。”正义命，名也。谓月p五星逆入，不依轨道，司察其所
犯太微中帝坐，帝坐必成其刑戮，皆是k下相从而谋上也。
<br>
<br>　　注⒀索隐案：火主销物而金为兵，故尤急。然则木p水p土为小变也。正义若金p
火逆入，不轨道，犯帝坐，尤甚于月及水p土p木也。
<br>
<br>　　注⒁集解隋音他果反。索隐宋均云“南北为隋”。又他果反，隋为垂下。
<br>
<br>　　注⒂索隐春秋合诚图云“少微，处士位”。又天官占云“少微一名处士星”也。正
义廷，太微廷；藩，]也。少微四星，在太微西，南北列：第一星，处士也；第二星，
议士也；第三星，博士也；第四星，大夫也。占以明大黄润，则贤士举；不明；反是；
月p五星犯守，处士忧，宰相易也。
<br>
<br>　　注⒃集解孟康曰：“形如腾龙。”索隐援神契曰“轩辕十二星，后宫所居。”
<br>
<br>　　石氏星赞以轩辕龙体，主后妃也。正义轩辕十七星，在七星北，黄龙之体，主雷雨
之神，后宫之象也。阴阳交感，激为雷电，和为雨，怒为风，乱为雾，凝为霜，散为露，
聚为云气，立为虹U，离为背W，分为抱珥。二十四变，皆轩辕主之。其大星，女主也；
次北一星，夫人也；次北一星，妃也；其次诸星皆次妃之属。女主南一小星，女御也；
左一星，少民，后宗也；右一星，大民，太后宗也。占：欲其小黄而明，吉；大明，则
为后宫争竞；移徙，则国人流迸；东西角大张而振，后族败；水p火p金守轩辕，女主恶也。
<br>
<br>　　注⒄索隐宋均云：“责在后党嬉，谗贼兴，招此祥。”案：亦当天子命诛也。</span>
<br>
<br>　　东井为水事。①其西曲星曰钺。②钺北，北河；南，南河；③两河p天阙闲为关梁。
④舆鬼，鬼祠事；中白者为质。⑤火守南北河，兵起，谷不登。故德成衡，观成潢，⑥
伤成钺，⑦祸成井，⑧诛成质。⑨
<br>
<br>　　<span style="font-size:10.5pt;color:'004060'">注①索隐元命包云：“东井八星，主水衡也。”
<br>
<br>　　注②正义东井八星，钺一星，舆鬼四星，一星为质，为鹑首，于辰在未，皆秦之分
野。一大星，黄道之所经，为天之亭候，主水衡事，法令所取平也。王者用法平，则井
星明而端列。钺一星附井之前，主伺奢淫而斩之。占：不欲其明；明与井齐，或摇动，
则天子用钺于大臣；月宿井，有风雨之变也。
<br>
<br>　　注③正义南河三星，北河三星，分夹东井南北，置而为戒。南河南戒，一曰阳门，
亦曰越门；北河北戒，一曰阴门，亦为胡门。两戒闲，三光之常道也。
<br>
<br>　　占以南星不见则南道不通，北亦如之；动摇及火守，中国兵起也。又云动则胡p越
为变，或连近臣以结之。
<br>
<br>　　注④索隐宋均云：“两河六星，知逆邪。言关梁之限，知邪伪也。”正义阙丘二星
在南河南，天子之双阙，诸侯之两观，亦象魏县书之府。金p火守之，主兵战阙下也。
<br>
<br>　　注⑤集解晋灼曰：“舆鬼五星，其中白者为质。”正义舆鬼四星，主祠事，天目也，
主视明察奸谋。东北星主积马，东南星主积兵，西南星主积布帛，西北星主积金玉，随
其变占之。中一星为积尸，一名质，主丧死祠祀。占：鬼星明大，谷成；不明，百姓散。
质欲其没不明；明则兵起，大臣诛，下人死之。
<br>
<br>　　注⑥集解晋灼曰：“日p月p五星不轨道也。衡，太微廷也。观，占也。潢，五帝
车舍。”
<br>
<br>　　注⑦集解晋灼曰：“贼伤之占，先成形于钺。”索隐案：德成衡，衡则能平物，故
有德公平者，先成形于衡。观成潢，为帝车舍，言王者游观，亦先成形于潢也。伤成钺
者，伤，败也，言王者败德，亦先成形于钺，以言有败乱则有钺诛之。然案文耀钩则云
“德成潢，败成钺”，其意异也。又此下文“祸成井，诛成质”，皆是东井下义。总列
于此也。
<br>
<br>　　注⑧集解晋灼曰：“东井主水事，火入一星居其旁，天子且以火败，故曰祸也。”
<br>
<br>　　注⑨集解晋灼曰：“荧惑入舆鬼p天质，占曰大臣有诛。”</span>
<br>
<br>　　柳为鸟注，主木草。①七星，颈，为员官。主急事。②张，素，为厨，主觞客。③
翼为羽翮，主远客。④
<br>
<br>　　<span style="font-size:10.5pt;color:'004060'">注①索隐案：汉书天文志“注”作“喙”。尔雅云“鸟喙谓之柳”。孙炎云“喙，
朱鸟之口，柳其星聚也”。以注为柳星，故主草木。正义喙，丁救反，一作“注”。
<br>
<br>　　柳八星，星七星，张六星，为鹑火，于辰在午，皆周之分野。柳为朱鸟B，天之厨
宰，主尚食，和滋味。占以顺明为吉；金p火守之，国兵大起。
<br>
<br>　　注②索隐七星，颈，为员宫，主急事。案：宋均云“颈，朱鸟颈也。员宫，喉也。
物在喉咙，终不久留，故主急事也”。正义七星为颈，一名天都，主衣裳文绣，主急事。
以明为吉，暗为凶；金p火守之，国兵大起。
<br>
<br>　　注③索隐素，嗉也。尔雅云“鸟张嗉”。郭璞云“嗉，鸟受食之处也”。正义张六
星，六为嗉，主天厨食饮赏赉觞客。占以明为吉，暗为凶。金p火守之，国兵大起。
<br>
<br>　　注④正义翼二十二星，轸四星，长沙一星，辖二星，合轸七星皆为鹑尾，于辰在巳，
楚之分野。翼二十二星为天乐府，又主夷狄，亦主远客。占：明大，礼乐兴，四夷服；
徙，则天子举兵以罚乱者。</span>
<br>
<br>　　轸为车，主风。①其旁有一小星，曰长沙，②星星不欲明；明与四星等，若五星入
轸中，兵大起。③轸南星曰天库楼；④库有五车。车星角若益，及不具，无处车马。
<br>
<br>　　<span style="font-size:10.5pt;color:'004060'">注①索隐宋均云：“轸四星居中，又有二星为左右辖，车之象也。轸与巽同位，为
风，车动行疾似之也。”正义轸四星，主宰辅臣，又主车骑，亦主风。占：
<br>
<br>　　明大，则车骑用；太白守之，天下学校散，文儒失业，兵戈大兴；荧惑守之，南方
有不用命之国，当发兵伐之；辰星守之，徐p泗有戮之者。
<br>
<br>　　注②正义长沙一星在轸中，主寿命。占：明，主长寿，子孙昌也。
<br>
<br>　　注③索隐宋均云：“五星主行使。使动，兵车亦动也。”
<br>
<br>　　注④正义天库一星，主太白，秦也，在五车中。</span>
<br>
<br>　　西宫①咸池，②曰天五潢。五潢，五帝车舍。③火入，旱；金，兵；水，水。④中
有三柱；柱不具，兵起。
<br>
<br>　　<span style="font-size:10.5pt;color:'004060'">注①索隐文耀钩云：“西宫白帝，其精白虎。”
<br>
<br>　　注②正义咸池三星，在五车中，天潢南，鱼鸟之所托也。金犯守之，兵起；火守之，有灾也。
<br>
<br>　　注③索隐案：元命包云“咸池主五谷，有星五者各有所职。咸池，言谷生于水，含
秀含实，主秋垂，故一名‘五帝车舍’，以车载谷而贩也”。正义五车五星，三柱九星，
在毕东北，天子五兵车舍也。西北大星曰天库，主太白，秦也。次东北曰天狱，主辰，
燕p赵也。次东曰天仓，主岁，]p鲁也。次东南曰司空，主镇，楚也。次西南曰卿，
主荧惑，魏也。占：五车均明，柱皆见，则仓库实；不见，其国绝食，兵见起。五车p
三柱有变，各以其国占之。三柱入出一月，米贵三倍，期二年；出三月，贵十倍，期三
年；柱出不与天仓相近，军出，米贵，转粟千里；柱倒出，尤甚。火入，天下旱；金入，
兵；水入，水也。
<br>
<br>　　注④索隐谓火p金p水入五潢，则各致此灾也。案：宋均云“不言木p土者，木p
土德星，于此不为害故也”。</span>
<br>
<br>　　奎曰封豕，为沟渎。①娄为聚。②胃为天仓。③其南星曰X积。④
<br>
<br>　　<span style="font-size:10.5pt;color:'004060'">注①正义奎，苦圭反，十六星。娄三星为降娄，于辰在戌，鲁之分野。奎，天之府
库，一曰天豕，亦曰封豕，主沟渎。西南大星，所谓天豕目。占以明为吉。星不欲团圆，
团圆则兵起。暗则臣干命之咎，亦不欲开阖无常，当有白衣称命于山谷者。五星犯奎，
人主爽德，权臣擅命，不可禁者。王者宗祀不洁，则奎动摇。若焰焰有光，则近臣谋上
之应，亦庶人饥馑之厄。太白守奎，胡p貊之忧，可以伐之。荧惑星守之，则有水之忧，
连以三年。填星p岁星守之，中国之利，外国不利，可以兴师动，斩断无道。
<br>
<br>　　注②正义娄三星为苑，牧养牺牲以共祭祀，亦曰聚。占：动摇，则兵聚；金p火守之，兵起也。
<br>
<br>　　注③正义胃三星，昴七星，毕八星，为大梁，于辰在酉，赵之分野。胃主仓廪，五
谷之府也。占：明则天下和平，五谷丰稔；不然，反是也。
<br>
<br>　　注④集解如淳曰：“刍□积为X也。”正义刍□六星，在天苑西，主积□草者。
<br>
<br>　　不见，则牛马暴死；火守，灾起也。</span>
<br>
<br>　　昴曰髦头，①胡星也，为白衣会。毕曰罕车，②为边兵，主弋猎。其大星旁小星为
附耳。③附耳摇动，有谗乱臣在侧。昴p毕闲为天街。④其阴，阴国；阳，阳国。⑤
<br>
<br>　　<span style="font-size:10.5pt;color:'004060'">注①正义昴七星为髦头，胡星，亦为狱事。明，天下狱讼平；暗为刑罚滥。
<br>
<br>　　六星明与大星等，大水且至，其兵大起；摇动若跳跃者，胡兵大起；一星不见，皆
兵之忧也。
<br>
<br>　　注②索隐尔雅云“浊谓之毕”。孙炎以为掩兔之毕或呼为浊，因名星云。正义毕八
星，曰罕车，为边兵，主弋猎。其大星曰天高，一曰边将，主四夷之尉也。
<br>
<br>　　星明大，天下安，远夷入贡；失色，边乱。毕动，兵起；月宿则多雨。毛苌云“毕
所以掩兔也”。
<br>
<br>　　注③正义附耳一星，属毕大星之下，次天高东南隅，主为人主听得失，伺E过。星
明，则中国微，边寇警；移动，则谗佞行；入毕，国起兵。
<br>
<br>　　注④索隐元命包云：“毕为天阶。”尔雅云：“大梁，昴。”孙炎云：“昴p毕之
闲，日p月p五星出入要道，若津梁也。”正义天街二星，在毕p昴闲，主国界也。街
南为华夏之国，街北为夷狄之国。土p金守，胡兵入也。
<br>
<br>　　注⑤集解孟康曰：“阴，西南，象坤维，河山已北国；阳，河山已南国。”</span>
<br>
<br>　　参为白虎。①三星直者，是为衡石。②下有三星，兑，曰罚，③为斩艾事。其外四
星，左右肩股也。小三星隅置，曰觜，为虎首，主葆旅事。④其南有四星，曰天厕。
⑤厕下一星，曰天矢。⑥矢黄则吉；青p白p黑，凶。其西有句曲⑦九星，三处罗：一
曰天旗，⑧二曰天苑，⑨三曰九游。⑩其东有大星曰狼。⑾狼角变色，多盗贼。下有四星曰弧，⑿直狼。狼比地有大星，
⒀曰南极老人。⒁老人见，治安；不见，兵起。
<br>
<br>　　常以秋分时候之于南郊。
<br>
<br>　　<span style="font-size:10.5pt;color:'004060'">注①正义觜三星，参三星，外四星为实沉，于辰在申，魏之分野，为白虎形也。参，
色林反，下同。
<br>
<br>　　注②集解孟康曰：“参三星者，白虎宿中，东西直，似称衡。”
<br>
<br>　　注③集解孟康曰：“在参闲。上小下大，故曰锐。”晋灼曰：“三星少斜列，无锐
形。”正义罚，亦作“伐”。春秋运斗枢云“参伐事主斩艾”也。
<br>
<br>　　注④集解如淳曰：“关中俗谓桑榆l生为葆。”晋灼曰：“葆，菜也。禾野生曰旅，
今之饥民采旅也。”索隐姚氏案：“宋均云葆，守也。旅犹军旅也。言佐参伐以斩艾除
凶也。”正义觜，子思反。，胡规反。葆音保。觜为虎首，主收敛葆旅事也。葆旅，
野生之可食者。占：金p水来守，国易正，灾起也。
<br>
<br>　　注⑤正义天厕四星，在屏东，主溷也。占：色黄，吉；青与白，皆凶；不见，则人
寝疾。
<br>
<br>　　注⑥正义天矢一星，在厕南。占与天厕同也。
<br>
<br>　　注⑦正义包音钩。
<br>
<br>　　注⑧正义参旗九星，在参西，天旗也，指麾远近以从命者。王者斩伐当理，则天旗
曲直顺理；不然，则兵动于外，可以忧之。若明而稀，则边寇动；不然，则不。
<br>
<br>　　注⑨正义天苑十六星，如环状，在毕南，天子养禽兽所。稀暗，则多死也。
<br>
<br>　　注⑩集解徐广曰：“音流。”正义九游九星，在玉井西南，天子之兵旗，所以导军
进退，亦领州列邦。并不欲摇动，摇动则九州分散，人民失业，信命一不通，于中国忧。
以金p火守之，乱起也。
<br>
<br>　　注⑾正义狼一星，参东南。狼为野将，主侵掠。占：非其处，则人相食；色黄白而明，吉；赤，角，兵起；金p木p火守，亦如之。
<br>
<br>　　注⑿正义弧九星，在狼东南，天之弓也。以伐叛怀远，又主备贼盗之知奸邪者。弧
矢向狼动移，多盗；明大变色，亦如之。矢不直狼，又多盗；引满，则天下尽兵也。
<br>
<br>　　注⒀集解晋灼曰：“比地，近地也。”
<br>
<br>　　注⒁正义老人一星，在弧南，一曰南极，为人主占寿命延长之应。常以秋分之曙见
于景，春分之夕见于丁。见，国长命，故谓之寿昌，天下安宁；不见，人主忧也。</span>
<br>
<br>　　附耳入毕中，兵起。
<br>
<br>　　北宫玄武，①虚p危。②危为盖屋；③虚为哭泣之事。④
<br>
<br>　　<span style="font-size:10.5pt;color:'004060'">注①索隐文耀钩云：“北宫黑帝，其精玄武。”正义南斗六星，牵牛六星，并北宫
玄武之宿。
<br>
<br>　　注②索隐尔雅云“玄枵，虚也”。又云“北陆，虚也”。解者以陆为道。孙炎曰
“陆，中也；北方之宿中也”。正义虚二星，危三星，为衣枵，于辰在子，齐之分野。
虚主死丧哭泣事，又为邑居庙堂祭祀祷祝之事；亦天之宰，主平理天下，覆藏万物。
占：动，则有死丧哭泣之应；火守，则天子将兵；水守，则人饥馑；金守，臣下兵起。
危为宗庙祀事，主天市架屋。占：动，则有土功；火守，天下兵；水守，下谋上也。
<br>
<br>　　注③索隐宋均云：“危上一星高，旁两星隋下，似乎盖屋也。”正义盖屋二星，在
危南，主天子所居宫室之官也。占：金p火守入，国兵起；孛，彗尤甚。危为架屋，盖
屋自有星，恐文误也。
<br>
<br>　　注④索隐虚为哭泣事。姚氏案荆州占，以为其宿二星，南星主哭泣。虚中六星，不
欲明，明则有大丧也。</span>
<br>
<br>　　其南有星，曰羽林天军。①军西为垒，②或曰钺。旁有一大星为北落。
<br>
<br>　　北落若微亡，军星动角益希，及五星犯北落，③入军，军起。火p金p水尤甚：火，
军忧；水，*[水]*患；木p土，军吉。④危东六星，两两相比，曰司空。⑤
<br>
<br>　　<span style="font-size:10.5pt;color:'004060'">注①正义羽林四十五星，三三而聚，散在垒壁南，天军也。亦天宿]之兵革出。不
见，则天下乱；金p火p水入，军起也。
<br>
<br>　　注②正义垒壁陈十二星，横列在营室南，天军之垣垒。占：五星入，皆兵起，将军
死也。
<br>
<br>　　注③正义北落师门一星，在羽林西南。天军之门也。长安城北落门，以象此也。主
非常，以候兵。占：明，则军安；微弱，则兵起；金p火守，有兵，为虏犯塞；土p木
则吉。
<br>
<br>　　注④集解汉书音义曰：“木星p土星入北落，则吉也。”
<br>
<br>　　注⑤正义比音鼻。比，近也。危东两两相比者，是司命等星也。司空唯一星耳，又
不在危东，恐“命”字误为“空”也。司命二星，在虚北，主丧送；司禄二星，在司命
北，主官司；危二星，在司禄北，主危亡；司非二星，在危北，主E过：皆司之职。
占：大，为君忧；常则吉也。</span>
<br>
<br>　　营室①为清庙，曰离宫p阁道。②汉中四星，曰天驷。③旁一星，曰王良。④王良
策马，⑤车骑满野。旁有八星，绝汉，曰天潢。⑥天潢旁，江星。⑦江星动，人涉水。
<br>
<br>　　<span style="font-size:10.5pt;color:'004060'">注①索隐元命包云：“营室十星，埏陶精类，始立纪纲，包物为室。”又尔雅云：
“营室谓之定。”郭璞云：“定，正也。天下作宫室，皆以营室中为正也。”
<br>
<br>　　注②索隐案：荆州占云“阁道，王良旗也，有六星”。
<br>
<br>　　注③索隐案：元命包云“汉中四星曰骑，一曰天驷也”。
<br>
<br>　　注④索隐春秋合诚图云：“王良主天马也。”正义王良五星，在奎北河中，天子奉
御官也。其动策马，则兵骑满野；客星守之，津桥不通；金p火守入，皆兵之忧。
<br>
<br>　　注⑤正义策一星，在王良前，主天子仆也。占以动摇移在王良前，或居马后，别为
策马，策马而兵动也。案：豫章周腾字叔达，南昌人，为侍御史。桓帝当南郊，平明应
出，腾仰观，曰：“夫王者象星，今宫中星及策马星悉不动，上明日必不出。”至四更，
皇太子卒，遂止也。
<br>
<br>　　注⑥索隐元命包曰：“潢主河渠，所以度神，通四方。”宋均云：“天潢，天津也。
津，凑也，故主计度也。”
<br>
<br>　　注⑦正义天江四星，在尾北，主太阴也。不欲明；明而动，水暴出；其星明大，水
不禁也。</span>
<br>
<br>　　杵p臼四星，在危南。①匏瓜，②有青黑星守之，鱼盐贵。
<br>
<br>　　<span style="font-size:10.5pt;color:'004060'">注①正义杵p臼三星，在丈人星旁，主军粮。占：正下直臼，吉；与臼不相当，军
粮绝也。臼星在南，主舂。其占：覆则岁大饥，仰则大熟也。
<br>
<br>　　注②索隐案：荆州占云“匏瓜，一名天鸡，在河鼓东。匏瓜明，岁则大熟也”。
<br>
<br>　　正义匏音白包反。匏瓜五星，在离珠北，天子果园。占：明大光润，岁熟；不，则
包果之实不登；客守，鱼盐贵也。</span>
<br>
<br>　　南斗①为庙，其北建星。②建星者，旗也。牵牛为牺牲。③其北河鼓。④河鼓大星，
上将；左右，左右将。⑤婺女，⑥其北织女。⑦织女，天女孙也。⑧
<br>
<br>　　<span style="font-size:10.5pt;color:'004060'">注①正义南斗六星，在南也。
<br>
<br>　　注②正义建六星，在斗北，临黄道，天之都关也。斗建之闲，七耀之道，亦主旗辂。
占：动摇，则人劳；不然，则不；月晕，蛟龙见，牛马疫；月p五星犯守，大臣相谋为，
关梁不通及大水也。
<br>
<br>　　注③正义牵牛为牺牲，亦为关梁。其北二星，一曰即路，一曰聚火。又上一星，主
道路；次二星，主关梁；次三星，主南越。占：明大，关梁通；不明，不通，天下牛疫
死；移入汉中，天下乃乱。
<br>
<br>　　注④索隐尔雅云：“河鼓谓之牵牛。”孙炎曰：“河鼓之旗十二星，在牵牛北。或名河鼓为牵牛也。”
<br>
<br>　　注⑤正义河鼓三星，在牵牛北，主军鼓。盖天子三将军，中央大星大将军，其南左
星左将军，其北右星右将军，所以备关梁而拒难也。占：明大光润，将军吉；动摇差戾，
乱兵起；直，将有功；曲，则将失计也。自昔传牵牛织女七月七日相见，此星也。
<br>
<br>　　注⑥索隐务女。*(尔)**[广]*雅云“须女谓之务女”是也。一作“婺”。正义须女
四星，亦婺女，天少府也。南斗p牵牛p须女皆为星纪，于辰在丑，越之分野，而斗牛
为吴之分野也。，须女，贱妾之称，妇职之卑者，主布帛裁制嫁娶。占：水守之，万物
不成；火守，布帛贵，人多死；土守，有女丧；金守，兵起也。
<br>
<br>　　注⑦正义织女三星，在河北天纪东，天女也，主果z丝帛珍宝。占：王者至孝于神
明，则三星俱明；不然，则暗而微，天下女工废；明，则理；大星怒而角，布帛涌贵；
不见，则兵起。晋书天文志云：“晋太史令陈卓总甘p石p巫咸三家所着星图，大凡二
百八十三官，一千四百六十四星，以为定纪。今略其昭昭者，以备天官云。”
<br>
<br>　　注⑧集解徐广曰：“孙，一作‘名’。”索隐织女，天孙也。案：荆州占云“织女，
一名天女，天子女也”。</span>
<br>
<br>　　察日、月之行①以揆岁星顺逆。②曰东方木，主春，日甲乙。义失者，罚出岁星。
岁星赢缩，③以其舍命国。④所在国不可伐，可以罚人。其趋舍⑤而前曰赢，退舍曰缩。
赢，其国有兵不复；缩，其国有忧，将亡，⑥国倾败。其所在，五星皆从而聚⑦于一舍，其下之国可以义致天下。
<br>
<br>　　<span style="font-size:10.5pt;color:'004060'">注①正义晋灼云：“太岁在四仲，则岁行三宿；太岁在四孟四季，则岁行二宿。二八十六，三四十二，而行二十八宿，十二岁而周天。”
<br>
<br>　　注②索隐姚氏案：天官占云“岁星，一曰应星，一曰经星，一曰纪星”。物理论云
“岁行一次，谓之岁星，则十二岁而星一周天也”。正义天官*[占]*云：“岁星者，东
方木之精，苍帝之象也。其色明而内黄，天下安宁。夫岁星欲春不动，动则农废。岁星
盈缩，所在之国不可伐，可以罚人；失次，则民多病；见，则喜。其所居国，人主有福，
不可以摇动。人主怒，无光，仁道失。岁星顺行，仁德加也。岁星农官，主五谷。”天
文志云：“春日，甲乙；四时，春也。五常，仁；五事，貌也。人主仁亏，貌失，逆时
令，伤木气，则罚见岁星。”
<br>
<br>　　注③索隐案：天文志曰“凡五星早出为赢，赢为客；晚出为缩，缩为主人。五星赢缩，必有天应见杓也”。
<br>
<br>　　注④正义舍，所止宿也。命，名也。
<br>
<br>　　注⑤索隐趋音聚，谓促。
<br>
<br>　　注⑥正义将音子匠反。
<br>
<br>　　注⑦索隐案：汉高帝元年，五星皆聚于东井是也。据天文志，其年岁星在东井，故
四星从而聚之也。</span>
<br>
<br>　　以摄提格岁：①岁阴左行在寅，岁星右转居丑。正月，与斗、牵牛晨出东方，名曰
监德。②色苍苍有光。其失次，有应见柳。岁早，水；晚，旱。
<br>
<br>　　<span style="font-size:10.5pt;color:'004060'">注①索隐太岁在寅，岁星正月晨出东方。案：尔雅“岁在寅为摄提格”。李巡云
“言万物承阳起，故曰摄提格。格，起也”。
<br>
<br>　　注②索隐岁星正月晨见东方之名。已下出石氏星经文，乃云“星在斗牵牛，失次见
杓”也。汉书天文志则载甘氏及太初星历，所在之宿不同也。
<br>
<br>　　岁星出，东行十二度，百日而止，反逆行；逆行八度，百日，复东行。岁行三十度
十六分度之七，率日行十二分度之一，十二岁而周天。出常东方，以晨；
<br>
<br>　　入于西方，用昏。</span>
<br>
<br>　　单阏岁：①岁阴在卯，星居子。以二月与婺女、虚、危晨出，曰降入。②大有光。
其失次，有应见张。*(名曰降入)*其岁大水。
<br>
<br>　　<span style="font-size:10.5pt;color:'004060'">注①索隐在卯也。岁星二月晨出东方。尔雅云“卯为单阏”。李巡云：“阳气推万
物而起，故曰单阏。单，尽也。阏，止也。”
<br>
<br>　　注②索隐即岁星二月晨见东方之名。其余并准此。</span>
<br>
<br>　　执徐岁：①岁阴在辰，星居亥。以三月*(居)*与营室、东壁晨出，曰青章。青青甚章。其失次；有应见轸。*(曰青章)*岁早，旱；晚，水。
<br>
<br>　　<span style="font-size:10.5pt;color:'004060'">注①索隐尔雅“辰为执徐”。李巡云：“伏蛰之物皆敦舒而出，故曰执徐。执，蛰；徐，舒也。”</span>
<br>
<br>　　大荒骆岁：①岁阴在巳，星居戌。以四月与奎、娄*(胃昴)*晨出，曰M踵。②熊熊
赤色，有光。其失次，有应见亢。
<br>
<br>　　<span style="font-size:10.5pt;color:'004060'">注①索隐尔雅云“在巳为大荒骆”。姚氏云：“言万物皆炽盛而大出，霍然落落，
故曰荒骆也。”
<br>
<br>　　注②集解徐广曰：“一曰‘路纭。”索隐天文志作“路纭薄Ｗ众云纾今作
“踵”也。正义M，白边反。踵，之勇反。</span>
<br>
<br>　　敦<img src="http://www.my285.com/shishu/sanguo/images/1.bmp">岁：岁阴在午，星居酉。以五月与胃、昂、毕晨出，曰开明。炎炎有光。偃兵；唯利公王，不利治兵。其失次，有应见房。岁早，旱；晚，水。
<br>
<br>　　K洽岁：①岁阴在未，星居申。以六月与觜p②参晨出，曰长列。昭昭有光。利
行兵。其失次，有应见箕。
<br>
<br>　　<span style="font-size:10.5pt;color:'004060'">注①索隐尔雅云“在未为K洽”。李巡云：“阳气欲化万物，故曰*[协洽]*。协，和；洽，合也。”
<br>
<br>　　注②正义觜，子斯反。，胡规反。</span>
<br>
<br>　　馓菜辏孩偎暌踉谏辏星居未。以七月与东井、舆鬼晨出，曰大音。昭昭白。
<br>
<br>　　其失次，有应见牵牛。
<br>
<br>　　<span style="font-size:10.5pt;color:'004060'">注①索隐岁。尔雅云“在申为”。李巡曰：“，物吐秀倾垂之貌也。”庖羲昆反，音他丹反。</span>
<br>
<br>　　作鄂岁：①岁阴在酉，星居午。以八月与柳、七星、张晨出，曰*(为)*长王。
<br>
<br>　　作作有芒。国其昌，熟谷。其失次，有应见危。*(曰大章)*有旱而昌，有女丧，民
疾。
<br>
<br>　　<span style="font-size:10.5pt;color:'004060'">注①索隐尔雅“在酉为作鄂”。李巡云“作@，皆物芒枝起之貌”。@音愕。
<br>
<br>　　今案：下文云“作鄂有芒”，则李巡解亦近得。天文志云“作”，音五格反，与
史记及尔雅并异也。</span>
<br>
<br>　　阉茂岁：①岁阴在戌，星居巳。以九月与翼、轸晨出，曰天睢。②白色大明。其失
次，有应见东壁。岁水，女丧。
<br>
<br>　　<span style="font-size:10.5pt;color:'004060'">注①索隐尔雅云“在戌曰阉茂”。孙炎云“万物皆蔽冒，故曰[阉茂]。阉，蔽；茂，冒也”。天文志作“掩茂”也。
<br>
<br>　　注②索隐刘氏音吁唯反也。</span>
<br>
<br>　　大渊献岁：①岁阴在亥，星居辰。以十月与角、亢晨出，曰大章。②苍苍然，星若
跃而阴出旦，是谓“正平”。起师旅，其率必武；其国有德，将有四海。
<br>
<br>　　其失次，有应见娄。
<br>
<br>　　<span style="font-size:10.5pt;color:'004060'">注①索隐尔雅云“在亥为大渊献”。孙炎云：“渊，深也。大献万物于深，谓盖藏
之于外耳。”
<br>
<br>　　注②集解徐广曰：“一曰‘天皇’。”索隐徐广云一作“天皇”。案：天文志亦作
“天皇”也。</span>
<br>
<br>　　困敦岁：①岁阴在子，星居卯。以十一月与氐、房、心晨出，曰天泉。玄色甚明。
江池其昌，不利起兵。其失次，有应*(在)**[见]*昴。
<br>
<br>　　<span style="font-size:10.5pt;color:'004060'">注①索隐尔雅“在子为困敦”。孙炎云：“困敦，混沌也。言万物初萌，混沌于黄泉之下也。”</span>
<br>
<br>　　赤奋若岁：①岁阴在丑，星居寅，以十二月与尾、箕晨出，曰天。②i然③黑色
甚明。其失次，有应见参。
<br>
<br>　　<span style="font-size:10.5pt;color:'004060'">注①索隐尔雅“在丑为赤奋若”。李巡云：“言阳气奋迅。若，顺也。”
<br>
<br>　　注②索隐音昊。汉志作“昊”。
<br>
<br>　　注③索隐于闲反。</span>
<br>
<br>　　当居不居，居之又左右摇，未当去去之，与他星会，其国凶。所居久，国有德厚。
其角动，乍小乍大，若色数变，人主有忧。
<br>
<br>　　其失次舍以下，进而东北，三月生天，①长四丈，②末兑，进而东南，三月生彗
星，③长二丈，类彗。退而西北，三月生天伲④长四丈，末兑。
<br>
<br>　　退而西南，三月生天枪，⑤长数丈，两头兑。谨视其所见之国，不可举事用兵。其
出如浮如沉，其国有土功；如沉如浮，其野亡。色赤而有角，其所居国昌。迎⑥角而战
者，不胜。星色赤黄而沈，所居野大穰。⑦色青白而赤灰，所居野有忧。岁星入月，其
野有逐相；与太白斗，⑧其野有破军。
<br>
<br>　　<span style="font-size:10.5pt;color:'004060'">注①正义音蒲讲反。岁星之精散而为天枪、天、天冲、天猾、国皇、天伲及登天、荆真，若天猿、天垣、苍彗，皆以广凶灾也。天者，一名觉星，本类星而末锐，长四丈，出东北方、西方。其出，则天下兵争也。
<br>
<br>　　注②索隐案天文志，此皆甘氏星经文，而志又兼载石氏，此不取。石氏名申夫，甘
氏名德。
<br>
<br>　　注③正义天彗者，一名埽星，本类星，末类彗，小者数寸长，长或竟天，而体无光，
假日之光，故夕见则东指，晨见则西指，若日南北，皆随日光而指。
<br>
<br>　　光芒所及为灾变，见则兵起；除旧布新，彗所指之处弱也。
<br>
<br>　　注④集解韦昭曰：“僖簟参差’之‘参’。”正义伲楚咸反。天僬撸在西南，
长四丈，锐。京房云“天傥兵，赤地千里。枯骨籍籍”。天文志云天枪主兵乱也。
<br>
<br>　　注⑤正义枪，楚行反。天枪者，长数丈，两头锐，出西南方。其见，不过三月，必
有破国乱君伏死其辜。天文志云“孝文时，天枪夕出西南，占曰为兵丧乱，其六年十一
月，匈奴入上郡、云中，汉起兵以]京师”也。
<br>
<br>　　注⑥集解徐广曰：“一作‘御’。”
<br>
<br>　　注⑦正义穰，人羊反，丰熟也。
<br>
<br>　　注⑧集解韦昭曰：“星相击为□。”</span>

</span></td>
  </tr>
<tr><td align=center><a href="index.htm"><span style="font-size:12pt; color: #2895C3; letter-spacing: 1px; line-height: 25px;">返&nbsp;&nbsp;回</span></a>&nbsp;&nbsp;&nbsp;&nbsp;<a href="027b.htm"><span style="font-size:12pt; color: #2895C3; letter-spacing: 1px; line-height: 25px;">待&nbsp;&nbsp;续</span></a></td></tr>
</table>
</center></div>
<div align="center"><center>
<table border=0 width=100% cellspacing=0 cellpadding=0>

<tr>
 <td  align='center'style="font-size: 11.5pt"><hr width="85%" size="1" 
 color="#CBE2EC"><a href="http://www.my285.com/">梦远书城(<font face="华文新魏">my285.com</font>)</a></td></tr></table>
</center></div>
<div align="center">
<script src="http://www.my285.com/41tf/gdx.js"></script>
<script src="http://www.my285.com/41tf/wd.js"></script></div>


<center><script src="../../41tf/WB.js"></script></center>
<script src="../../41tf/wdp.js"></script>
<script src="../../41tf/wdt.js"></script>
<div style='display:"none"'><script src="../../41tf/tj.js"></script></div>

</body>

<!-- Mirrored from www.my285.com/shishu/shiji/027.htm by HTTrack Website Copier/3.x [XR&CO'2007], Thu, 21 Mar 2013 03:59:18 GMT -->
</html>
