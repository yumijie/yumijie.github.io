<html>

<!-- Mirrored from www.my285.com/shishu/shiji/092.htm by HTTrack Website Copier/3.x [XR&CO'2007], Thu, 21 Mar 2013 04:00:33 GMT -->
<head>
<meta http-equiv="Content-Type" content="text/html; charset=gb2312">
<title>梦远书城_史记(集注本) </title>
<link rel="stylesheet" href="images/wyt.css">

</head>
<center><script src="http://www.my285.com/41tf/DH1.js"></script></center>
<table border="0" width="100%" cellspacing="0" cellpadding="0" background="../../41tf/bj1.gif">
<tr><td align="center">
<script src="../../41tf/DH0.js"></script></td></tr></table>
<center><script src="../../41tf/DH.js"></script></center>
<div align="center">
<script src="http://www.my285.com/41tf/dd.js"></script>
<script src="http://www.my285.com/41tf/gds.js"></script></div><body bgcolor="#f7f7e7" topmargin="2" leftmargin="0" rightmargin="0" 
bottommargin="0">

<div align="center"><img src="images/logo.gif" width="165" height="41"></div>
<div align="center"><hr color="#CBE2EC" width=85%></div>
<div align=center><table width=85%>
   <tr><td align=right style="font-size:12pt; color: #2895C3; letter-spacing: 1px; line-height: 25px;">卷九十二&nbsp;&nbsp;淮阴侯列传　第三十二 
</span></td></tr></table></div><p>
<div align="center"><center>
<table border="0" width="85%">
  <tr>
    <td style="font-size:12pt; line-height: 150%;"><br>
<br>　　淮阴侯韩信者，淮阴人也。①始为布衣时，贫无行，不得推择为吏，②又不能治生
商贾，常从人寄食饮，人多厌之者，常数从其下乡③南昌亭长④寄食，数月，亭长妻患
之，乃晨炊蓐食。⑤食时信往，不为具食。信亦知其意，怒，竟绝去。
<br>
<br>　　<span style="font-size:10.5pt;color:'004060'">注①正义楚州淮阴县也。
<br>
<br>　　注②集解李奇曰：“无善行可推举选择。”
<br>
<br>　　注③集解张晏曰：“下乡，县，属淮阴也。”索隐案：下乡，乡名，属淮阴郡。
<br>
<br>　　注④索隐案：楚汉春秋作“新昌亭长”。
<br>
<br>　　注⑤集解张晏曰：“未起而a蓐中食。”</span>
<br>
<br>　　信钓于城下，①诸母漂，②有一母见信饥，饭信，竟漂数十日。信喜，谓漂母曰：
“吾必有以重报母。”母怒曰：“大丈夫不能自食，③吾哀王孙而进食，④岂望报乎！”
<br>
<br>　　<span style="font-size:10.5pt;color:'004060'">注①正义淮阴城北临淮水，昔信去下乡而钓于此。
<br>
<br>　　注②集解韦昭曰：“以水击絮为漂，故曰漂母。”
<br>
<br>　　注③正义音寺。
<br>
<br>　　注④集解苏林曰：“如言公子也。”索隐刘德曰：“秦末多失国，言王孙、公子，
尊之也。”苏林亦同。张晏云“字王孙”，非也。</span>
<br>
<br>　　淮阴屠中少年有侮信者，曰：“若虽长大，好带刀剑，中情怯耳。”辱之曰：“信能死，刺我；不能死，出我傧隆！雹儆谑切攀胧又，a出傧拢蒲伏。②一市人皆笑信，以为怯。
<br>
<br>　　<span style="font-size:10.5pt;color:'004060'">注①集解徐广曰：“伲一作‘胯’。胯，股也，音同。”又云汉书作“跨”，同
耳。索隐伲汉书作“胯”。胯，股也，音枯化反。然寻此文作“佟保欲依字读，何
为不通？傧隆蹩柘乱玻亦何必须作“胯”。
<br>
<br>　　注②正义a音俯。伏，蒲北反。</span>
<br>
<br>　　及项梁渡淮，信杖剑从之，居戏下，①无所知名。项梁败，又属项羽，羽以为郎中。
数以策干项羽，羽不用。汉王之入蜀，信亡楚归汉，未得知名，为连敖。②坐法当斩，
其辈十三人皆已斩，次至信，信乃仰视，适见滕公，曰：“上不欲就天下乎？何为斩壮
士！”滕公奇其言，壮其貌，释而不斩。与语，大说之。言于上，上拜以为治粟都尉，
上未之奇也。
<br>
<br>　　<span style="font-size:10.5pt;color:'004060'">注①集解徐广曰：“戏，一作‘麾’。”
<br>
<br>　　注②集解徐广曰：“典客也。”索隐李奇云：“楚官名。”张晏云：“司马也。”</span>
<br>
<br>　　信数与萧何语，何奇之。至南郑，诸将行道亡者数十人，信度何等已数言上，上不
我用，即亡。何闻信亡，不及以闻，自追之。人有言上曰：“丞相何亡。”
<br>
<br>　　上大怒，如失左右手。居一二日，何来谒上，上且怒且喜，骂何曰：“若亡，何也？”
何曰：“臣不敢亡也，臣追亡者。”上曰：“若所追者谁何？”曰：“韩信也。”上复
骂曰：“诸将亡者以十数，公无所追；追信，诈也。”何曰：“诸将易得耳。至如信者，
国士无双。王必欲长王汉中，无所事信；①必欲争天下，非信无所与计事者。顾王策安
所决耳。”王曰：“吾亦欲东耳，安能郁郁久居此乎？”何曰：“王计必欲东，能用信，
信即留；不能用，信终亡耳。”王曰：“吾为公以为将。”何曰：“虽为将，信必不留。”
王曰：“以为大将。”何曰：“幸甚。”于是王欲召信拜之。何曰：“王素慢无礼，今
拜大将如呼小儿耳，此乃信所以去也。王必欲拜之，择良日，斋戒，设坛场，具礼，乃
可耳。”王许之。诸将皆喜，人人各自以为得大将。至拜大将，乃韩信也，一军皆惊。
<br>
<br>　　<span style="font-size:10.5pt;color:'004060'">注①集解文颖曰：“事犹业也。”张晏曰：“无事用信。”</span>
<br>
<br>　　信拜礼毕，上坐。王曰：“丞相数言将军，将军何以教寡人计策？”信谢，因问王
曰：“今东乡争权天下，岂非项王邪？”汉王曰：“然。”曰：“大王自料勇悍仁强孰
与项王？”汉王默然良久，曰：“不如也。”信再拜贺曰：“惟信亦为大王不如也。然
臣尝事之，请言项王之为人也。项王喑恶①叱箢，②千人皆废，③然不能任属贤将，此
特匹夫之勇耳。项王见人恭敬慈爱，言语呕呕，④人有疾病，涕泣分食饮，至使人有功
当封爵者，印\敝，忍不能予，⑤此所谓妇人之仁也。
<br>
<br>　　项王虽霸天下而臣诸侯，不居关中而都彭城。有背义帝之约，而以亲爱王，诸侯不
平。诸侯之见项王迁逐义帝置江南，亦皆归逐其主而自王善地。项王所过无不残灭者，
天下多怨，百姓不亲附，特劫于威强耳。名虽为霸，实失天下心。
<br>
<br>　　故曰其强易弱。今大王诚能反其道：任天下武勇，何所不诛！⑥以天下城邑封功臣，
何所不服！以义兵从思东归之士，何所不散！⑦且三秦王为秦将，将秦子弟数岁矣，所
杀亡不可胜计，又欺其降诸侯，至新安，项王诈坑秦降卒二十余万，唯独邯p欣p翳
得脱，秦父兄怨此三人，痛入骨髓。今楚强以威王此三人，秦民莫爱也。大王之入武关，
秋豪无所害，⑧除秦苛法，与秦民约，法三章耳，秦民无不欲得大王王秦者。于诸侯之
约，大王当王关中，关中民咸知之。大王失职入汉中，秦民无不恨者。今大王举而东，
三秦可传檄而定也。”⑨于是汉王大喜，自以为得信晚。遂听信计，部署诸将所击。
<br>
<br>　　<span style="font-size:10.5pt;color:'004060'">注①索隐上于金反，下乌路反。喑哑，怀怒气。
<br>
<br>　　注②索隐“箢”字或作“咤”。上昌栗反，下卓嫁反。叱箢，发怒声。
<br>
<br>　　注③集解晋灼曰：“废，不收也。”索隐孟康曰：“废，伏也。”张晏曰“废，偃
也。”
<br>
<br>　　注④集解音凶于反。索隐音吁。呕呕犹区区也。汉书作“”。邓展曰“，
好也”。张晏音吁。
<br>
<br>　　注⑤集解汉书音义曰：“不忍授。”
<br>
<br>　　注⑥索隐何不诛。按：刘氏云“言何所不诛也”。
<br>
<br>　　注⑦索隐何不散。刘氏云：“用东归之兵击东方之敌，此敌无不散败也。”
<br>
<br>　　注⑧索隐案：豪秋乃成。又王逸注楚词云“锐毛为豪，夏落秋生也”。
<br>
<br>　　注⑨索隐案：说文云“檄，二尺书也”。此云“传檄”，谓为檄书以责所伐者。</span>
<br>
<br>　　八月，汉王举兵东出陈仓，①定三秦。汉二年，出关，②收魏p河南，韩p殷王皆
降。合齐p赵共击楚。四月，至彭城，汉兵败散而还。信复收兵与汉王会荥阳，复击破
楚京p索之闲，以故楚兵卒不能西。
<br>
<br>　　<span style="font-size:10.5pt;color:'004060'">注①正义汉王从关北出岐州陈仓县。
<br>
<br>　　注②正义出函谷关。</span>
<br>
<br>　　汉之败却彭城，①塞王欣p翟王翳亡汉降楚，齐p赵亦反汉与楚和。六月，魏王豹
谒归视亲疾，至国，即绝河关②反汉，与楚约和。汉王使郦生说豹，不下。其八月，以
信为左丞相，击魏。魏王盛兵蒲n，塞临晋，③信乃益为疑兵，④陈船欲度临晋，⑤而
伏兵从夏阳以木罂灿渡军，⑥袭安邑。⑦魏王豹惊，引兵迎信，信遂虏豹，⑧定魏为河
东郡。⑨汉王遣张耳与信俱，引兵东，北击赵p代。后九月，破代兵，禽夏说阏与。⑩
信之下魏破代，汉辄使人收其精兵，诣荥阳以距楚。
<br>
<br>　　<span style="font-size:10.5pt;color:'004060'">注①正义兵败散彭城而却退。
<br>
<br>　　注②索隐：谓今蒲津关。
<br>
<br>　　注③索隐塞音先得反。临晋，县名，在河东之东岸，对旧关也。
<br>
<br>　　注④集解汉书音义曰：“益张炱欤以疑敌者。”
<br>
<br>　　注⑤索隐刘氏云：“陈船，地名，在旧关之西，今之朝邑是也。”案：京兆有船司
空县，不名“陈船”。陈船者，陈列船艘欲渡河也。
<br>
<br>　　注⑥集解徐广曰：“灿，一作‘缶’。”服虔曰：“以木押缚罂灿以渡。”韦昭曰：
“以木为器如罂灿，以渡军。无船，且尚密也。”正义按：韩信诈陈列船艘于临晋，欲
渡河，即此从夏阳木押罂灿渡军，袭安邑。临晋，同州东朝邑界。夏阳在同州北渭城界。
<br>
<br>　　注⑦正义安邑故城在绛州夏县东北十五里。
<br>
<br>　　注⑧索隐按：刘氏云“夏阳旧无船，豹不备之，而防临晋耳。今安邑被袭，故豹遂
降也”。
<br>
<br>　　注⑨正义今安邑县故城。
<br>
<br>　　注⑩集解徐广曰：“音余。”S案：李奇曰“夏说，代相也”。索隐司马彪郡国志
上党沾县有阏与聚。阏音曷，又音嫣。与音余，又音预。沾音他廉反。</span>
<br>
<br>　　正义阏与聚城在潞州铜L县西北二十里。
<br>
<br>　　信与张耳以兵数万，欲东下井陉击赵。①赵王p成安君陈余闻汉且袭之也，聚兵井
陉口，②号称二十万。广武君李左车说成安君曰：“闻汉将韩信涉西河，虏魏王，禽夏
说，新喋血③阏与，今乃辅以张耳，议欲下赵，此乘胜而去国远斗，其锋不可当。臣闻
千里馈粮，士有饥色，樵苏后爨，④师不宿饱。今井陉之道，车不得方轨，骑不得成列，
行数百里，其势粮食必在其后。愿足下假臣奇兵三万人，从闲道绝其辎重；足下深沟高
垒，坚营勿与战。彼前不得斗，退不得还，吾奇兵绝其后，使野无所掠，不至十日，而
两将之头可致于戏下。
<br>
<br>　　愿君留意臣之计。否，必为二子所禽矣。”成安君，儒者也，常称义兵不用诈谋奇
计，曰：“吾闻兵法十则围之，倍则战。今韩信兵号数万，其实不过数千。
<br>
<br>　　能千里而袭我，亦已罢极。今如此避而不击，后有大者，何以加之！则诸侯谓吾怯，
而轻来伐我。”不听广武君策，广武君策不用。
<br>
<br>　　<span style="font-size:10.5pt;color:'004060'">注①索隐案：地理志常山石邑县，井陉山在西。又穆天子传云“至于陉山之隧，升
于三道之磴”是也。
<br>
<br>　　注②正义井陉故关在并州石艾县东十八里，即井陉口。
<br>
<br>　　注③索隐喋，旧音歃，非也。案：陈汤传“喋血万里之外”，如淳云“杀人血流滂
沱也”。韦昭音徒协反。
<br>
<br>　　注④集解汉书音义曰：“樵，取薪也。苏，取草也。”</span>
<br>
<br>　　韩信使人闲视，知其不用，还报，则大喜，乃敢引兵遂下。①未至井陉口三十里，
止舍。夜半传发，②选轻骑二千人，人持一赤帜，从闲道萆山而望赵军，③诫曰：“赵
见我走，必空壁逐我，若疾入赵壁，拔赵帜，立汉赤帜。”
<br>
<br>　　令其裨将传飧，④曰：“今日破赵会食！”⑤诸将皆莫信，详应曰：“诺。”
<br>
<br>　　谓军吏曰：“赵已先据便地为壁，且彼未见吾大将旗鼓，未肯击前行，恐吾至阻险
而还。”信乃使万人先行，出，背水陈。⑥赵军望见而大笑。平旦，信建大将之旗鼓，
鼓行出井陉口，赵开壁击之，⑦大战良久。于是信p张耳详弃鼓旗，走水上军。水上军
开入之，复疾战。赵果空壁争汉鼓旗，逐韩信p张耳。
<br>
<br>　　韩信p张耳已入水上军，军皆殊死战，不可败。信所出奇兵二千骑，共候赵空壁逐
利，则驰入赵壁，皆拔赵旗，立汉赤帜二千。赵军已不胜，不能得信等，欲还归壁，壁
皆汉赤帜，而大惊，以为汉皆已得赵王将矣，兵遂乱，遁走，赵将虽斩之，不能禁也。
于是汉兵夹击，大破虏赵军，斩成安君水上，⑧禽赵王歇。
<br>
<br>　　<span style="font-size:10.5pt;color:'004060'">注①正义引兵入井陉狭道，出赵。
<br>
<br>　　注②集解汉书音义曰：“传令军中使发。”
<br>
<br>　　注③集解如淳曰：“萆音蔽。依山自覆蔽。”索隐案：谓令从闲道小路向前，望见
陈余军营即住，仍须隐山自蔽，勿令赵军知也。萆音蔽。蔽者，盖覆也。楚汉春秋作“卑山”，汉书作“u山”。说文云“u，蔽也，从竹卑声”。
<br>
<br>　　注④集解徐广曰：“音□也。”
<br>
<br>　　注⑤集解服虔曰：“立驻传□食也。”如淳曰：“小饭曰□。言破赵后乃当共饱食
也。”索隐如淳曰：“小饭曰□。谓立驻传□，待破赵乃大食也。”
<br>
<br>　　注⑥正义挠蔓水，一名阜将，一名回星，自并州流入井陉界，即信背水阵陷之死地，
即此水也。
<br>
<br>　　注⑦正义恒州鹿泉县，即六国时赵壁也注⑧集解徐广曰：“音迟。”索隐徐广音
迟。刘氏音脂。</span>
<br>
<br>　　信乃令军中毋杀广武君，有能生得者购千金。于是有缚广武君而致戏下者，信乃解
其缚，东乡对，西乡对，师事之。
<br>
<br>　　诸将效首虏，①*(休)*毕贺，因问信曰：“兵法右倍山陵，前左水泽，今者将军令
臣等反背水陈，曰破赵会食，臣等不服。然竟以胜，此何术也？”信曰：“此在兵法，
顾诸君不察耳。兵法不曰‘陷之死地而后生，置之亡地而后存’？且信非得素拊循士大
夫也，此所谓‘驱市人而战之’，其势非置之死地，使人人自为战；今予之生地，皆走，
宁尚可得而用之乎！”诸将皆服曰：“善。非臣所及也。”
<br>
<br>　　<span style="font-size:10.5pt;color:'004060'">注①索隐如淳曰：“效，致也。”晋灼云：“效，数也。”郑玄注礼“效犹呈见也”。</span>
<br>
<br>　　于是信问广武君曰：“仆欲北攻燕，东伐齐，何若而有功？”广武君辞谢曰：“臣
闻败军之将，不可以言勇，亡国之大夫，不可以图存。今臣败亡之虏，何足以权大事乎！”
信曰：“仆闻之，百里奚居虞而虞亡，在秦而秦霸，非愚于虞而智于秦也，用与不用，
听与不听也。诚令成安君听足下计，若信者亦已为禽矣。以不用足下，故信得侍耳。”
因固问曰：“仆委心归计，愿足下勿辞。”广武君曰：“臣闻智者千虑，必有一失；愚
者千虑，必有一得。故曰‘狂夫之言，圣人择焉’。
<br>
<br>　　顾恐臣计未必足用，愿效愚忠。夫成安君有百战百胜之计，一旦而失之，军败z下，
①身死上。今将军涉西河，②虏魏王，禽夏说阏与，一举而下井陉，不终朝破赵二十
万，诛成安君。名闻海内，威震天下，农夫莫不辍耕释耒，衣甘食，③倾耳以待命
者。④若此，将军之所长也。然而劳卒罢，其实难用。今将军欲举倦之兵，顿之燕
坚城之下，欲战恐久力不能拔，情见势屈，旷日粮竭，而弱燕不服，齐必距境以自强也。
燕齐相持而不下，则刘项之权未有所分也。若此者，将军所短也。臣愚，窃以为亦过矣。
故善用兵者不以短击长，而以长击短。”韩信曰：“然则何由？”广武君对曰：“方今
为将军计，莫如案甲休兵，镇赵抚其孤，百里之内，牛酒日至，以飨士大夫y兵，⑤北
首燕路，⑥而后遣辩士奉咫尺之书，⑦暴其所长于燕，⑧燕必不敢不听从。燕已从，使
言者东告齐，齐必从风而服，虽有智者，亦不知为齐计矣。
<br>
<br>　　如是，则天下事皆可图也。兵固有先声而后实者，此之谓也。”韩信曰：“善。”从其策，发使使燕，燕从风而靡。
<br>
<br>　　乃遣使报汉，因请立张耳为赵王，以镇抚其国。汉王许之，乃立张耳为赵王。
<br>
<br>　　<span style="font-size:10.5pt;color:'004060'">注①集解李奇曰：“z音G。今高邑是。”
<br>
<br>　　注②索隐此之西河当冯翊也。正义即同州龙门河，从夏阳度者。
<br>
<br>　　注③索隐，邹氏音u，美也。恐灭亡不久，故废止作业而事美衣甘食，日偷苟且
也，虑不图久故也。汉书作“靡衣偷食”也。
<br>
<br>　　注④集解如淳曰：“恐灭亡不久故也。”
<br>
<br>　　注⑤集解魏都赋曰：“肴y顺时。”刘逵曰：“y酒也。”索隐刘氏依刘逵音。
<br>
<br>　　y酒谓以酒食养兵士也。案：史记古“释”字皆如此作，岂亦谓以酒食y兵士，故
字从酉乎？
<br>
<br>　　注⑥正义首音狩，向也。
<br>
<br>　　注⑦正义咫尺，八寸。言其简牍或长尺也。
<br>
<br>　　注⑧正义暴音仆。</span>
<br>
<br>　　楚数使奇兵渡河击赵，赵王耳p韩信往来救赵，因行定赵城邑，发兵诣汉。楚方急
围汉王于荥阳，汉王南出，之宛p叶闲，①得黥布，走入成皋，楚又复急围之。六月，
汉王出成皋，东渡河，独与滕公俱，从张耳军修武。至，宿传舍。晨自称汉使，驰入赵
壁。张耳p韩信未起，即其卧内上夺其印符，以麾召诸将，易置之。信p耳起，乃知汉
王来，大惊。汉王夺两人军，即令张耳备守赵地。拜韩信为相国，收赵兵未发者击齐。②
<br>
<br>　　<span style="font-size:10.5pt;color:'004060'">注①正义宛在邓州。叶在许州。
<br>
<br>　　注②集解文颖曰：“谓赵人未尝见发者。”</span>
<br>
<br>　　信引兵东，未渡平原，①闻汉王使郦食其已说下齐，韩信欲止。范阳辩士蒯通说信
曰：“将军受诏击齐，而汉独发闲使下齐，宁有诏止将军乎？何以得毋行也！且郦生一
士，伏轼②掉三寸之舌，下齐七十余城，将军将数万，岁余乃下赵五十余，为将数岁，
反不如一竖儒之功乎？”于是信然之，从其计，遂渡河。齐已听郦生，即留纵酒，罢备
汉守御信因袭齐历下军，③遂至临。
<br>
<br>　　齐王田广以郦生卖己，乃亨之，而走高密，使使之楚请救。韩信已定临，遂东追
广至高密西。楚亦使龙且将，号称二十万，救齐。
<br>
<br>　　<span style="font-size:10.5pt;color:'004060'">注①正义怀州有平原津。
<br>
<br>　　注②集解韦昭曰：“轼，今小车中隆起者。”
<br>
<br>　　注③集解徐广曰：“济南历城县。”</span>
<br>
<br>　　齐王广p龙且并军与信战，未合。人或说龙且曰：“汉兵远斗穷战，其锋不可当。
<br>
<br>　　齐p楚自居其地战，兵易败散。①不如深壁，令齐王使其信臣招所亡城，亡城闻其
王在，楚来救，必反汉。汉兵二千里客居，齐城皆反之，其势无所得食，可无战而降也。”
龙且曰：“吾平生知韩信为人，易与耳。且夫救齐不战而降之，吾何功？今战而胜之，
齐之半可得，何为止！”遂战，与信夹潍水陈。②韩信乃夜令人为万余囊，满盛沙，壅
水上流，引军半渡，击龙且，详不胜，还走。龙且果喜曰：“固知信怯也。”
<br>
<br>　　遂追信渡水。信使人决壅囊，水大至。龙且军大半不得渡，即急击，杀龙且。
<br>
<br>　　龙且水东军散走，齐王广亡去。信遂追北至城阳，③皆虏楚卒。
<br>
<br>　　<span style="font-size:10.5pt;color:'004060'">注①正义近其室家，怀顾望也。
<br>
<br>　　注②集解徐广曰：“出东莞而东北流，至北海都昌县入海。”索隐潍音维。地理志
潍水出琅邪箕县东北，至都昌入海。徐广云“出东莞而东北流入海”，盖据水经而说，
少不同耳。
<br>
<br>　　注③正义城阳雷泽县是也，在濮州东南九十一里。</span>
<br>
<br>　　汉四年，遂皆降平齐。使人言汉王曰：“齐伪诈多变，反复之国也，南边楚，不为
假王以镇之，其势不定。愿为假王便。”当是时，楚方急围汉王于荥阳，韩信使者至，
发书，①汉王大怒，骂曰：“吾困于此，旦暮望若来佐我，乃欲自立为王！”张良p陈
平蹑汉王足，因附耳语曰：“汉方不利，宁能禁信之王乎？
<br>
<br>　　不如因而立，善遇之，使自为守。不然，变生。”汉王亦悟，因复骂曰：“大丈夫
定诸侯，即为真王耳，何以假为！”乃遣张良往立信为齐王，②征其兵击楚。
<br>
<br>　　<span style="font-size:10.5pt;color:'004060'">注①集解张晏曰：“发信使者所赍书。”
<br>
<br>　　注②集解徐广曰：“四年二月。”</span>
<br>
<br>　　楚已亡龙且，项王恐，使盱眙人武涉①往说齐王信曰：“天下共苦秦久矣，相与
力击秦。秦已破，计功割地，分土而王之，以休士卒。今汉王复兴兵而东，侵人之分，
夺人之地，已破三秦，引兵出关，收诸侯之兵以东击楚，其意非尽吞天下者不休，其不
知厌足如是甚也。且汉王不可必，身居项王掌握中数矣，②项王怜而活之，然得脱，辄
倍约，复击项王，其不可亲信如此。今足下虽自以与汉王为厚交，为之尽力用兵，终为
之所禽矣。足下所以得须臾至今者，以项王尚存也。当今二王之事，权在足下。足下右
投则汉王胜，左投则项王胜。项王今日亡，则次取足下。足下与项王有故，何不反汉与
楚连和，参分天下王之？
<br>
<br>　　今释此时，而自必于汉以击楚，且为智者固若此乎！”韩信谢曰：“臣事项王，官
不过郎中，位不过执戟，③言不听，画不用，故倍楚而归汉。汉王授我上将军印，予我
数万，解衣衣我，推食食我，言听计用，故吾得以至于此。夫人深亲信我，我倍之不
祥，虽死不易。幸为信谢项王！”
<br>
<br>　　<span style="font-size:10.5pt;color:'004060'">注①集解张华曰：“武涉墓在盱眙城东十五里。”
<br>
<br>　　注②正义数，色庾反。
<br>
<br>　　注③集解张晏曰：“郎中，宿]执戟之人也。”</span>
<br>
<br>　　武涉已去，齐人蒯通知天下权在韩信，欲为奇策而感动之，以相人说韩信曰：“仆
尝受相人之术。”韩信曰：“先生相人何如？”对曰：“贵贱在于骨法，忧喜在于容色，
成败在于决断，以此参之，万不失一。”韩信曰：“善。先生相寡人何如？”对曰：
“愿少闲。”信曰：“左右去矣。”通曰：“相君之面，不过封侯，又危不安。相君之
背，贵乃不可言。”①韩信曰：“何谓也？”蒯通曰：“天下初发难也，俊雄豪桀建号
壹呼，天下之士云合雾集，鱼鳞篮耄现练缙稹
<br>
<br>　　当此之时，忧在亡秦而已。今楚汉分争，使天下无罪之人肝胆涂地，父子暴骸骨于
中野，不可胜数。楚人起彭城，转斗逐北，至于荥阳，乘利席卷，威震天下。然兵困于
京、索之闲，迫西山而不能进者，三年于此矣。汉王将数十万之，距巩、雒，阻山河
之险，一日数战，无尺寸之功，折北不救，②败荥阳，伤成皋，③遂走宛、叶之闲，此
所谓智勇俱困者也。夫锐气挫于险塞，而粮食竭于内府，百姓罢极怨望，容容无所倚。
以臣料之，其势非天下之贤圣固不能息天下之祸。当今两主之命县于足下。足下为汉则
汉胜，与楚则楚胜。臣愿披腹心，输肝胆，效愚计，恐足下不能用也。诚能听臣之计，
莫若两利而俱存之，参分天下，鼎足而居，其势莫敢先动。夫以足下之贤圣，有甲兵之
，据强齐，从燕、赵，出空虚之地而制其后，因民之欲，西乡④为百姓请命，⑤则天
下风走而响应矣，孰敢不听！割大弱强，以立诸侯，诸侯已立，天下服听而归德于齐。
案齐之故，有胶、泗之地，怀诸侯以德，深拱揖让，则天下之君王相率而朝于齐矣。盖闻天与弗取，反受其咎；时至不行，反受其殃。愿足下孰虑之。”
<br>
<br>　　<span style="font-size:10.5pt;color:'004060'">注①集解张晏曰：“背畔则大贵。”
<br>
<br>　　注②集解张晏曰：“折，耱败也。北，奔北。”
<br>
<br>　　注③集解张晏曰：“于成皋伤J也。”臣瓒曰：“谓军折伤。”
<br>
<br>　　注④正义乡音向。齐国在东，故曰西向也。
<br>
<br>　　注⑤正义止楚汉之战斗，士卒不死亡，故云“请命”。</span>
<br>
<br>　　韩信曰：“汉王遇我甚厚，载我以其车，衣我以其衣，食我以其食。吾闻之，乘人
之车者载人之患，衣人之衣者怀人之忧，食人之食者死人之事，吾岂可以乡利倍义乎！”
蒯生曰：“足下自以为善汉王，欲建万世之业，臣窃以为误矣。始常山王、成安君为布
衣时，相与为刎颈之交，后争张d、陈泽之事，二人相怨。
<br>
<br>　　常山王背项王，奉项婴头而窜，逃归于汉王。汉王借兵而东下，杀成安君水之南，
头足异处，卒为天下笑。此二人相与，天下至O也。然而卒相禽者，何也？患生于多欲
而人心难测也。今足下欲行忠信以交于汉王，必不能固于二君之相与也，而事多大于张
d、陈泽。故臣以为足下必汉王之不危己，亦误矣。大夫种、范蠡存亡越，霸句践，立
功成名而身死亡。野兽已尽而猎狗亨。
<br>
<br>　　夫以交友言之，则不如张耳之与成安君者也；以忠信言之，则不过大夫种、范蠡之
于句践也。此二人者，足以观矣。愿足下深虑之。且臣闻勇略震主者身危，而功盖天下
者不赏。臣请言大王功略：足下涉西河，虏魏王，禽夏说，引兵下井陉，诛成安君，徇
赵，胁燕，定齐，南摧楚人之兵二十万，东杀龙且，西乡以报，此所谓功无二于天下，
而略不世出者也。今足下戴震主之威，挟不赏之功，归楚，楚人不信；归汉，汉人震恐：
足下欲持是安归乎？夫势在人臣之位而有震主之威，名高天下，窃为足下危之。”韩信
谢曰：“先生且休矣，吾将念之。”
<br>
<br>　　后数日，蒯通复说曰：“夫听者事之候也，计者事之机也，听过计失而能久安者，
鲜矣。听不失一二者，不可乱以言；计不失本末者，不可纷以辞。夫随厮养之役者，失
万乘之权；守儋石之禄者，①阙卿相之位。故知者决之断也，疑者事之害也，审豪牦之
小计，遗天下之大数，智诚知之，决弗敢行者，百事之祸也。故曰‘猛虎之犹豫，不若
蜂虿之致螫；②骐骥之局躅，③不如驽马之安步；孟贲之狐疑，不如庸夫之必至也；虽
有舜禹之智，吟而不言，④不如聋之指麾也’。此言贵能行之。夫功者难成而易败，
时者难得而易失也。时乎时，不再来。愿足下详察之。”韩信犹豫不忍倍汉，又自以为
功多，汉终不夺我齐，遂谢蒯通。蒯通说不听，已详狂为巫。⑤
<br>
<br>　　<span style="font-size:10.5pt;color:'004060'">注①集解晋灼曰：“杨雄方言‘海岱之闲名罂为儋’。石，斗石也。”苏林曰：“齐人名小罂为儋。石，如今受鲐鱼石罂，不过一二石耳。一说，一儋与一斛之余。”
索隐儋音都滥反。石，斗也。苏林解为近之。鲐音胎。
<br>
<br>　　注②正义音适。
<br>
<br>　　注③集解徐广曰：“局，一作‘’也。”
<br>
<br>　　注④索隐吟，郑氏音拒荫反，又音琴。
<br>
<br>　　注⑤集解徐广曰：“一本‘遂不用蒯通，蒯通曰：“夫迫于细苛者，不可与图大事；拘于臣虏者，固无君王之意。”说不听，因去详狂’也。”索隐案：汉书及战国策皆有此文。</span>
<br>
<br>　　汉王之困固陵，用张良计，召齐王信，遂将兵会垓下。项羽已破，高祖袭夺齐王军。
①汉五年正月，徙齐王信为楚王，都下邳。
<br>
<br>　　<span style="font-size:10.5pt;color:'004060'">注①集解徐广曰：“以齐为平原、千乘、东莱、齐郡。”</span>
<br>
<br>　　信至国，召所从食漂母，赐千金。①及下乡南昌亭长，赐百钱，曰：“公，小人也，
为德不卒。”召辱己之少年令出胯下者以为楚中尉。告诸将相曰：“此壮士也。方辱我
时，我宁不能杀之邪？杀之无名，故忍而就于此。”
<br>
<br>　　<span style="font-size:10.5pt;color:'004060'">注①集解张华曰漂母在泗口南岸。</span>
<br>
<br>　　项王亡将钟离t家在伊庐，①素与信善。项王死后，亡归信。汉王怨t，闻其在楚，
诏楚捕t。信初之国，行县邑，陈兵出入。汉六年，人有上书告楚王信反。高帝以陈平
计，天子巡狩会诸侯，南方有云梦，发使告诸侯会陈：“吾将游云梦。”实欲袭信，信
弗知。高祖且至楚，信欲发兵反，自度无罪，欲谒上，恐见禽。人或说信曰：“斩t谒
上，上必喜，无患。”信见t计事。t曰：“汉所以不击取楚，以t在公所。若欲捕我
以自媚于汉，吾今日死，公亦随手亡矣。”
<br>
<br>　　乃骂信曰：“公非长者！”卒自刭。信持其首，谒高祖于陈。上令武士缚信，载后
车。信曰：“果若人言，‘狡兔死，良狗亨；②高鸟尽，良弓藏；敌国破，谋臣亡。’
天下已定，我固当亨！”上曰：“人告公反。”遂械系信。至雒阳，赦信罪，以为淮阴
侯。
<br>
<br>　　<span style="font-size:10.5pt;color:'004060'">注①集解徐广曰：“东海朐县有伊庐乡。”S案：韦昭曰“今中庐县”。索隐徐注
出司马彪郡国志。正义括地志云：“中庐在义清县北二十里，本春秋时庐戎之国也，秦
谓之伊庐，汉为中庐县。项羽之将钟离t在。”韦昭及括地志云皆说之也。
<br>
<br>　　注②集解张晏曰：“狡犹猾。”索隐郊兔死。郊音狡。狡，猾也。吴越春秋作“郊
兔”，亦通。汉书作“狡兔”。战国策曰“东郭逡，海内狡兔也”。</span>
<br>
<br>　　信知汉王畏恶其能，常称病不朝从。信由此日夜怨望，居常鞅鞅，羞与绛、灌等列。
信尝过樊将军哙，哙跪拜送迎，言称臣，曰：“大王乃肯临臣！”信出门，笑曰：“生
乃与哙等为伍！”上常从容与信言诸将能不，各有差。上问曰：“如我能将几何？”信
曰：“陛下不过能将十万。”上曰：“于君何如？”曰：“臣多多而益善耳。”上笑曰：
“多多益善，何为为我禽？”信曰：“陛下不能将兵，而善将将，此乃言之所以为陛下
禽也。且陛下所谓天授，非人力也。”
<br>
<br>　　陈g拜为钜鹿守，①辞于淮阴侯。淮阴侯挈其手，辟左右与之步于庭，仰天叹曰：
“子可与言乎？欲与子有言也。”g曰：“唯将军令之。”淮阴侯曰：“公之所居，天
下精兵处也；而公，陛下之信幸臣也。人言公之畔，陛下必不信；
<br>
<br>　　再至，陛下乃疑矣；三至，必怒而自将。吾为公从中起，天下可图也。”陈g素知
其能也，信之，曰：“谨奉教！”汉十年，陈g果反。上自将而往，信病不从。阴使人
至g所，曰：“弟举兵，吾从此助公。”信乃谋与家臣夜诈诏赦诸官徒奴，欲发以袭吕
后、太子。部署已定，待g报。其舍人②得罪于信，信囚，欲杀之。舍人弟上变，告信
欲反状于吕后。吕后欲召，恐其党不就，乃与萧相国谋，诈令人从上所来，言g已得死，
列侯k臣皆贺。相国绐信曰：“虽疾，强入贺。”信入，吕后使武士缚信，斩之长乐钟
室。③信方斩，曰：“吾悔不用蒯通之计，乃为儿女子所诈，岂非天哉！”遂夷信三族。
<br>
<br>　　<span style="font-size:10.5pt;color:'004060'">注①集解徐广曰：“表云为赵相国，将兵守代也。”
<br>
<br>　　注②索隐按：晋灼曰，楚汉春秋云谢公也。姚氏案功臣表云慎阳侯乐说，淮阴舍人，
告信反。未知孰是。”
<br>
<br>　　注③正义长乐宫悬钟之室。</span>
<br>
<br>　　高祖已从g军来，至，见信死，且喜且怜之，问：“信死亦何言？”吕后曰：“信
言恨不用蒯通计。”高祖曰：“是齐辩士也。”乃诏齐捕蒯通。蒯通至，上曰：“若教淮阴侯反乎？”对曰：“然，臣固教之。竖子不用臣之策，故令自夷于此。
<br>
<br>　　如彼竖子用臣之计，陛下安得而夷之乎！”上怒曰：“亨之。”通曰：“嗟乎，冤
哉亨也！”上曰：“若教韩信反，何冤？”对曰：“秦之纲绝而维弛，山东大扰，异姓
并起，英俊乌集。秦失其鹿，天下共逐之，①于是高材疾足者先得焉。跖之狗吠尧，尧
非不仁，狗因吠非其主。当是时，臣唯独知韩信，非知陛下也。且天下锐精持锋欲为陛
下所为者甚，顾力不能耳。又可尽亨之邪？”高帝曰：“置之。”乃释通之罪。
<br>
<br>　　<span style="font-size:10.5pt;color:'004060'">注①集解张晏曰：“以鹿喻帝位也。”</span>
<br>
<br>　　太史公曰：吾如淮阴，淮阴人为余言，韩信虽为布衣时，其志与异。其母死，贫
无以葬，然乃行营高敞地，令其旁可置万家。余视其母，良然。假令韩信学道谦让，
不伐己功，不矜其能，则庶几哉，于汉家勋可以比周、召、太公之徒，后世血食矣。不
务出此，而天下已集，乃谋畔逆，夷灭宗族，不亦宜乎！
<br>
<br>　　【索隐述赞】君臣一体，自古所难。相国深荐，策拜登坛。沈沙决水，拔帜传餐。
与汉汉重，归楚楚安。三分不议，伪游可叹。

</span></td>
  </tr>
<tr><td align=center><a href="index.htm"><span style="font-size:12pt; color: #2895C3; letter-spacing: 1px; line-height: 25px;">返&nbsp;&nbsp;回</span></a>&nbsp;&nbsp;&nbsp;&nbsp;<a href="093.htm"><span style="font-size:12pt; color: #2895C3; letter-spacing: 1px; line-height: 25px;">下一页</span></a></td></tr>
</table>
</center></div>
<div align="center"><center>
<table border=0 width=100% cellspacing=0 cellpadding=0>

<tr>
 <td  align='center'style="font-size: 11.5pt"><hr width="85%" size="1" 
 color="#CBE2EC"><a href="http://www.my285.com/">梦远书城(<font face="华文新魏">my285.com</font>)</a></td></tr></table>
</center></div>
<div align="center">
<script src="http://www.my285.com/41tf/gdx.js"></script>
<script src="http://www.my285.com/41tf/wd.js"></script></div>


<center><script src="../../41tf/WB.js"></script></center>
<script src="../../41tf/wdp.js"></script>
<script src="../../41tf/wdt.js"></script>
<div style='display:"none"'><script src="../../41tf/tj.js"></script></div>

</body>

<!-- Mirrored from www.my285.com/shishu/shiji/092.htm by HTTrack Website Copier/3.x [XR&CO'2007], Thu, 21 Mar 2013 04:00:33 GMT -->
</html>
