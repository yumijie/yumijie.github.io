<html>

<!-- Mirrored from www.my285.com/shishu/shiji/104.htm by HTTrack Website Copier/3.x [XR&CO'2007], Thu, 21 Mar 2013 04:00:42 GMT -->
<head>
<meta http-equiv="Content-Type" content="text/html; charset=gb2312">
<title>梦远书城_史记(集注本) </title>
<link rel="stylesheet" href="images/wyt.css">

</head>
<center><script src="http://www.my285.com/41tf/DH1.js"></script></center>
<table border="0" width="100%" cellspacing="0" cellpadding="0" background="../../41tf/bj1.gif">
<tr><td align="center">
<script src="../../41tf/DH0.js"></script></td></tr></table>
<center><script src="../../41tf/DH.js"></script></center>
<div align="center">
<script src="http://www.my285.com/41tf/dd.js"></script>
<script src="http://www.my285.com/41tf/gds.js"></script></div><body bgcolor="#f7f7e7" topmargin="2" leftmargin="0" rightmargin="0" 
bottommargin="0">

<div align="center"><img src="images/logo.gif" width="165" height="41"></div>
<div align="center"><hr color="#CBE2EC" width=85%></div>
<div align=center><table width=85%>
   <tr><td align=right style="font-size:12pt; color: #2895C3; letter-spacing: 1px; line-height: 25px;">卷一百零四&nbsp;&nbsp;田叔列传　第四十四
</span></td></tr></table></div><p>
<div align="center"><center>
<table border="0" width="85%">
  <tr>
    <td style="font-size:12pt; line-height: 150%;"><br>
<br>　　田叔①者，赵陉城人②也。其先，齐田氏苗裔也。叔喜剑，学黄老术于乐巨公③所。
叔为人刻廉自喜，喜游诸公。④赵人举之赵相赵午，午言之赵王张敖所，赵王以为郎中。
数岁，切直廉平，赵王贤之，未及迁。
<br>
<br>　　<span style="font-size:10.5pt;color:'004060'">注①索隐案下文，字少卿。
<br>
<br>　　注②索隐陉音刑。按：县名也，属中山。
<br>
<br>　　注③索隐本燕人，乐毅之后。正义乐，姓；巨公，名。
<br>
<br>　　注④正义喜音许记反。诸公谓丈人行也。</span>
<br>
<br>　　会陈g反代，①汉七年，高祖往诛之，过赵，赵王张敖自持案进食，礼恭甚，高祖
箕踞骂之。是时赵相赵午等数十人皆怒，谓张王曰：“王事上礼备矣，今遇王如是，臣
等请为乱。”赵王啮指出血，曰：“先人失国，微陛下，臣等当虫出。②公等柰何言若是！毋复出口矣！”于是贯高等曰：“王长者，不倍德。”卒私相与谋s上。会事发觉，③汉下诏捕赵王及k臣反者。于是赵午等皆自杀，唯贯高就系。
是时汉下诏书：“赵有敢随王者@三族。”唯孟舒p田叔等十余人赭衣自髡钳，称王家
奴，随赵王敖至长安。贯高事明白，赵王敖得出，废为宣平侯，乃进言田叔等十余人。
上尽召见，与语，汉廷臣毋能出其右者，上说，尽拜为郡守p诸侯相。叔为汉中守十余
年，会高后崩，诸吕作乱，大臣诛之，立孝文帝。
<br>
<br>　　<span style="font-size:10.5pt;color:'004060'">注①集解徐广曰：“七年，韩王信反，高帝征之。十年，代相陈g反。”
<br>
<br>　　注②索隐案：谓死而虫出也。左传“齐桓公死，未葬，虫流于户外”是也。
<br>
<br>　　注③集解徐广曰：“九年十二月捕贯高等也。”</span>
<br>
<br>　　孝文帝既立，召田叔问之曰：“公知天下长者乎？”对曰：“臣何足以知之！”
<br>
<br>　　上曰：“公，长者也，宜知之。”叔顿首曰：“故云中守孟舒，长者也。”是时孟
舒坐虏大入塞盗劫，云中尤甚，免。上曰：“先帝置孟舒云中十余年矣，虏曾一人，孟
舒不能坚守，毋故士卒战死者数百人。长者固杀人乎？公何以言孟舒为长者也？”叔叩
头对曰：“是乃孟舒所以为长者也。夫贯高等谋反，上下明诏，赵有敢随张王，罪三族。
然孟舒自髡钳，随张王敖之所在，欲以身死之，岂自知为云中守哉！汉与楚相距，士卒
罢敝。匈奴冒顿新服北夷，来为边害，孟舒知士卒罢敝，不忍出言，士争临城死敌，如
子为父，弟为兄，以故死者数百人。
<br>
<br>　　孟舒岂故驱战之哉！是乃孟舒所以为长者也。”于是上曰：“贤哉孟舒！”复召孟
舒以为云中守。
<br>
<br>　　后数岁，叔坐法失官。梁孝王使人杀故吴相袁盎，景帝召田叔案梁，具得其事，还
报。景帝曰：“梁有之乎？”叔对曰：“死罪！有之。”上曰：“其事安在？”
<br>
<br>　　田叔曰：“上毋以梁事为也。”上曰：“何也？”曰：“今梁王不伏诛，是汉法不
行也；如其伏法，而太后食不甘味，卧不安席，此忧在陛下也。”景帝大贤之，以为鲁
相。
<br>
<br>　　鲁相初到，民自言相，讼王取其财物百余人。田叔取其渠率二十人，各笞五十，余
各搏二十，①怒之曰：“王非若主邪？何自敢言若主！”鲁王闻之大X，发中府钱，②
使相偿之。相曰：“王自夺之，使相偿之，是王为恶而相为善也。相毋与偿之。”于是王乃尽偿之。
<br>
<br>　　<span style="font-size:10.5pt;color:'004060'">注①索隐搏音博。
<br>
<br>　　注②正义王之财物所藏也。</span>
<br>
<br>　　鲁王好猎，①相常从入苑中，②王辄休相就馆舍，相出，常暴坐③待王苑外。王数
使人请相休，终不休，曰：“我王暴露苑中，我独何为就舍！”鲁王以故不大出游。
<br>
<br>　　<span style="font-size:10.5pt;color:'004060'">注①正义鲁共王，景帝子，都兖州曲阜县故鲁城中。
<br>
<br>　　注②正义括地志云：“矍相圃在兖州曲阜县南三十里。礼记云孔子射于矍相之圃，
观者如堵墙也。”
<br>
<br>　　注③索隐上音步卜反。</span>
<br>
<br>　　数年，叔以官卒，鲁以百金祠，少子仁不受也，曰：“不以百金伤先人名。”
<br>
<br>　　仁以壮健为]将军①舍人，数从击匈奴。]将军进言仁，仁为郎中。数岁，为二千
石丞相长史，失官。其后使刺举三河。②上东巡，仁奏事有辞，上说，拜为京辅都尉。
③月余，上迁拜为司直。④数岁，坐太子事。⑤时左相自将兵，⑥令司直田仁主闭守城
门，坐纵太子，下吏诛死。仁发兵，长陵令车千秋上变仁，仁族死。陉城今在中山国。⑦
<br>
<br>　　<span style="font-size:10.5pt;color:'004060'">注①集解张晏曰：“]青也。”
<br>
<br>　　注②正义百官表云：“监御史，秦官，掌监郡，汉省，丞相遣御史分刺州，不常置
也。”案：三河，河南p河东p河内也。
<br>
<br>　　注③正义百官表云：“右扶风p左冯翊p京兆尹是为三辅。元鼎四年，置三辅都尉。”
服虔云：“皆治长安城中也。
<br>
<br>　　注④集解汉书百官表曰：“武帝元狩五年，初置司直，秩比二千石，掌佐丞相举不
法。”正义百官表云：“武帝元狩五年，初置司直，秩比二千石，掌佐丞相举不法也。”
<br>
<br>　　注⑤正义谓戾太子。
<br>
<br>　　注⑥集解徐广曰：“刘屈牦时为丞相也。”
<br>
<br>　　注⑦集解徐广曰：“陉城，县名也。”正义今定州也。</span>
<br>
<br>　　太史公曰：孔子称曰“居是国必闻其政”，田叔之谓乎！义不忘贤，明主之美以救
过。仁与余善，余故并论之。
<br>
<br>　　褚先生曰：臣为郎时，闻之曰田仁故与任安相善。任安，荥阳人也。少孤贫困，为
人将车①之长安，留，求事为小吏，未有因缘也，因占著名数。②武功，扶风西界小邑
也，谷口蜀业澜山。③安以为武功小邑，无豪，易高也，④安留，代人为求盗亭父。
⑤后为亭长。⑥邑中人民俱出猎，任安常为人分麋鹿雉兔，部署老小当壮剧易处，人
皆喜，曰：“无伤也，任少卿⑦分别平，有智略。”明日复合会，会者数百人。任少卿
曰：“某子甲何为不来乎？”诸人皆怪其见之疾也。其后除为三老，⑧举为亲民，出为
三百石长，⑨治民。坐上行出游共帐不办，斥免。
<br>
<br>　　<span style="font-size:10.5pt;color:'004060'">注①索隐将车犹御车也。
<br>
<br>　　注②索隐言卜占而自占着家口名数，隶于武功，犹今附籍然也。占音之艳反。
<br>
<br>　　注③正义括地志云：“汉武功县在渭水南，今T县西界也。骆谷闲在雍州之T
县西南二十里，开骆谷道以通梁州也。”按：行谷有栈道也。
<br>
<br>　　注④索隐易音以豉反。言邑小无豪，易得高名也。
<br>
<br>　　注⑤集解郭璞曰：“亭卒也。”正义安留武功，替人为求盗亭父也。应劭云：“旧时亭有两卒，其一为亭父，掌关闭扫除；一为求盗，掌逐捕盗贼也。”
<br>
<br>　　注⑥正义百官表云：“十里一亭，亭有长也。”
<br>
<br>　　注⑦正义少卿，安字。
<br>
<br>　　注⑧正义百官表云：“十亭一乡，乡有三老一人，掌教化也。”
<br>
<br>　　注⑨正义百官表云：“万户已上为令，秩千石至六百石；减万户为长，秩五百石至
三百石。皆有丞p尉也。”</span>
<br>
<br>　　乃为]将军舍人，与田仁会，俱为舍人，居门下，同心相爱。此二人家贫，无钱用
以事将军家监，家监使养恶啮马。两人同a卧，仁窃言曰：“不知人哉家监也！”任安
曰：“将军尚不知人，何乃家监也！”]将军①从此两人过平阳主，主家令两人与骑奴
同席而食，此二子拔刀列断席别坐。主家皆怪而恶之，莫敢呵。
<br>
<br>　　<span style="font-size:10.5pt;color:'004060'">注①正义]青也。</span>
<br>
<br>　　其后有诏募择]将军舍人以为郎，将军取舍人中富给者，令具赜马绛衣玉具剑，欲
入奏之。会贤大夫少府赵禹来过]将军，将军呼所举舍人以示赵禹。赵禹以次问之，十
余人无一人习事有智略者。赵禹曰：“吾闻之，将门之下必有将类。
<br>
<br>　　传曰‘不知其君视其所使，不知其子视其所友’。今有诏举将军舍人者，欲以观将
军而能得贤者文武之士也。今徒取富人子上之，又无智略，如木偶人衣之绮绣耳，将柰
之何？”
<br>
<br>　　于是赵禹悉召]将军舍人百余人，以次问之，得田仁p任安，曰：“独此两人可耳，
余无可用者。”]将军见此两人贫，意不平。赵禹去，谓两人曰：“各自具赜马新绛衣。”
两人对曰：“家贫无用具也。”将军怒曰：“今两君家自为贫，何为出此言？鞅鞅如有
移德于我者，何也？”①将军不得已，上籍以闻。有诏召见]将军舍人，此二人前见，
诏问能略相推第也。田仁对曰；“提桴鼓立军门，使士大夫乐死战斗，仁不及任安。”
任安对曰：“夫决嫌疑，定是非，辩治官，使百姓无怨心，安不及仁也。”武帝大笑曰：
“善。”使任安护北军，使田仁护边田谷于河上。此两人立名天下。
<br>
<br>　　<span style="font-size:10.5pt;color:'004060'">注①集解徐广曰：“移犹施。”</span>
<br>
<br>　　其后用任安为益州刺史，①以田仁为丞相长史。②
<br>
<br>　　<span style="font-size:10.5pt;color:'004060'">注①正义地理志云武帝改曰梁州。百官表云：“元封五年，初置部刺史，掌奉诏条
察州，秩六百石，员十三。”按：若今采访按察六条也。
<br>
<br>　　注②正义百官表云：“丞相有两长史，秩千石。”</span>
<br>
<br>　　田仁上书言：“天下郡太守多为奸利，三河尤甚，臣请先刺举三河。三河太守皆内
倚中贵人，与三公有亲属，无所畏惮，宜先正三河以警天下奸吏。”是时河南p河内太
守皆御史大夫杜父兄子弟也，①河东太守石丞相子孙也。②是时石氏九人为二千石，方
盛贵。田仁数上书言之。杜大夫及石氏使人谢，谓田少卿曰：“吾非敢有语言也，愿少
卿无相诬污也。”仁已刺三河，三河太守皆下吏诛死。仁还奏事，武帝说，以仁为能不
畏强御，拜仁为丞相司直，威振天下。
<br>
<br>　　<span style="font-size:10.5pt;color:'004060'">注①集解杜，杜周也。
<br>
<br>　　注②正义谓石庆。</span>
<br>
<br>　　其后逢太子有兵事，丞相自将兵，使司直主城门。司直以为太子骨肉之亲，父子之
闲不甚欲近，去之诸陵过。是时武帝在甘泉，使御史大夫暴君①下责丞相“何为纵太子”，
丞相对言“使司直部守城门而开太子”。上书以闻，请捕系司直。司直下吏，诛死。
<br>
<br>　　<span style="font-size:10.5pt;color:'004060'">注①集解徐广曰：“暴胜之为御史大夫。”</span>
<br>
<br>　　是时任安为北军使者护军，太子立车北军南门外，召任安，与节令发兵。安拜受节，
入，闭门不出。武帝闻之，以为任安为详邪，①不傅事，何也？②任安笞辱北军钱官小
吏，小吏上书言之，以为受太子节，言“幸与我其鲜好者”。③书上闻，武帝曰：“是老吏也，见兵事起，欲坐观成败，见胜者欲合从之，有两心。安有当死之罪甚，吾常活之，今怀诈，有不忠之心。”下安吏，诛死。
<br>
<br>　　<span style="font-size:10.5pt;color:'004060'">注①集解徐广曰：“佯，或作‘详’也。”索隐详音羊。谓诈受节不发兵，不傅会
太子也。
<br>
<br>　　注②索隐不傅事可也。傅音附，谓不附会也。
<br>
<br>　　注③索隐鲜音仙。谓太子请其鲜好之兵甲也。</span>
<br>
<br>　　夫月满则亏，物盛则衰，天地之常也。知进而不知退，久乘富贵，祸积为祟。
<br>
<br>　　故范蠡之去越，辞不受官位，名传后世，万岁不忘，岂可及哉！后进者慎戒之。
<br>
<br>　　【索隐述赞】田叔长者，重义轻生。张王既雪，汉中是荣。孟舒见废，抗说相明。
按梁以礼，相鲁得情。子仁坐事，刺举有声。

</span></td>
  </tr>
<tr><td align=center><a href="index.htm"><span style="font-size:12pt; color: #2895C3; letter-spacing: 1px; line-height: 25px;">返&nbsp;&nbsp;回</span></a>&nbsp;&nbsp;&nbsp;&nbsp;<a href="105.htm"><span style="font-size:12pt; color: #2895C3; letter-spacing: 1px; line-height: 25px;">下一页</span></a></td></tr>
</table>
</center></div>
<div align="center"><center>
<table border=0 width=100% cellspacing=0 cellpadding=0>

<tr>
 <td  align='center'style="font-size: 11.5pt"><hr width="85%" size="1" 
 color="#CBE2EC"><a href="http://www.my285.com/">梦远书城(<font face="华文新魏">my285.com</font>)</a></td></tr></table>
</center></div>
<div align="center">
<script src="http://www.my285.com/41tf/gdx.js"></script>
<script src="http://www.my285.com/41tf/wd.js"></script></div>


<center><script src="../../41tf/WB.js"></script></center>
<script src="../../41tf/wdp.js"></script>
<script src="../../41tf/wdt.js"></script>
<div style='display:"none"'><script src="../../41tf/tj.js"></script></div>

</body>

<!-- Mirrored from www.my285.com/shishu/shiji/104.htm by HTTrack Website Copier/3.x [XR&CO'2007], Thu, 21 Mar 2013 04:00:42 GMT -->
</html>
