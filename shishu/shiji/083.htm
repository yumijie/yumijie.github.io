<html>

<!-- Mirrored from www.my285.com/shishu/shiji/083.htm by HTTrack Website Copier/3.x [XR&CO'2007], Thu, 21 Mar 2013 04:00:04 GMT -->
<head>
<meta http-equiv="Content-Type" content="text/html; charset=gb2312">
<title>梦远书城_史记(集注本) </title>
<link rel="stylesheet" href="images/wyt.css">

</head>
<center><script src="http://www.my285.com/41tf/DH1.js"></script></center>
<table border="0" width="100%" cellspacing="0" cellpadding="0" background="../../41tf/bj1.gif">
<tr><td align="center">
<script src="../../41tf/DH0.js"></script></td></tr></table>
<center><script src="../../41tf/DH.js"></script></center>
<div align="center">
<script src="http://www.my285.com/41tf/dd.js"></script>
<script src="http://www.my285.com/41tf/gds.js"></script></div><body bgcolor="#f7f7e7" topmargin="2" leftmargin="0" rightmargin="0" 
bottommargin="0">

<div align="center"><img src="images/logo.gif" width="165" height="41"></div>
<div align="center"><hr color="#CBE2EC" width=85%></div>
<div align=center><table width=85%>
   <tr><td align=right style="font-size:12pt; color: #2895C3; letter-spacing: 1px; line-height: 25px;">卷八十三&nbsp;&nbsp;鲁仲连邹阳列传　第二十三
</span></td></tr></table></div><p>
<div align="center"><center>
<table border="0" width="85%">
  <tr>
    <td style="font-size:12pt; line-height: 150%;"><br>
<br>　　鲁仲连者，齐人也。好奇伟m傥之画策，①而不肯仕宦任职，好持高节。游于赵。
<br>
<br>　　<span style="font-size:10.5pt;color:'004060'">注①索隐按：广雅云“m傥，卓异也”。正义m，天历反。鲁仲连子云：“齐辩士
田巴，服狙丘，议稷下，毁五帝，罪三王，服五伯，离坚白，合同异，一日服千人。有
徐劫者，其弟子曰鲁仲连，年十二，号‘千里驹’，往请田巴曰：‘臣闻堂上不奋，郊草不芸，白刃交前，不救流矢，急不暇缓也。今楚军南阳，赵伐高唐，燕人十万，聊城不去，国亡在旦夕，先生柰之何？若不能者，先生之言有似枭
鸣，出城而人恶之，愿先生勿复言。’田巴曰：‘谨闻命矣。’巴谓徐劫曰：‘先生乃
飞兔也，岂直千里驹！’巴终身不谈。”</span>
<br>
<br>　　赵孝成王时，而秦王使白起破赵长平之军前后四十余万，秦兵遂东围邯郸。赵王恐，
诸侯之救兵莫敢击秦军。魏安厘王使将军晋鄙救赵，畏秦，止于荡阴不进。①魏王使客
将军新垣衍②闲入邯郸，因平原君谓赵王曰：“秦所为急围赵者，前与齐愍王争强为帝，
已而复归帝；今齐*(愍王)*已益弱，方今唯秦雄天下，此非必贪邯郸，其意欲复求为帝。
赵诚发使尊秦昭王为帝，秦必喜，罢兵去。”平原君犹预未有所决。
<br>
<br>　　<span style="font-size:10.5pt;color:'004060'">注①集解地理志河内有荡阴县。正义荡，天郎反，相州县。
<br>
<br>　　注②索隐新垣，姓；衍，名也。为梁将。故汉有新垣平。</span>
<br>
<br>　　此时鲁仲连适游赵，会秦围赵，闻魏将欲令赵尊秦为帝，乃见平原君曰：“事将柰
何？”平原君曰：“胜也何敢言事！前亡四十万之于外，今又内围邯郸而不能去。魏
王使客将军新垣衍令赵帝秦，①今其人在是。胜也何敢言事！”鲁仲连曰：“吾始以君
为天下之贤公子也，吾乃今然后知君非天下之贤公子也。梁客新垣衍安在？吾请为君责
而归之。”平原君曰：“胜请为绍介②而见之于先生。”平原君遂见新垣衍曰：“东国
有鲁仲连先生者，今其人在此，胜请为绍介，交之于将军。”新垣衍曰：“吾闻鲁仲连
先生，齐国之高士也。衍人臣也，使事有职，吾不愿见鲁仲连先生。”平原君曰：“胜
既已泄之矣。”新垣衍许诺。
<br>
<br>　　<span style="font-size:10.5pt;color:'004060'">注①索隐新垣衍欲令赵尊秦为帝也。
<br>
<br>　　注②集解郭璞曰：“绍介，相佑助者。”索隐按：绍介犹媒介也。且礼，宾至必因
介以传辞。绍者，继也。介不一人，故礼云“介绍而传命”是也。</span>
<br>
<br>　　鲁连见新垣衍而无言。新垣衍曰：“吾视居此围城之中者，皆有求于平原君者也；今吾观先生之玉貌，非有求于平原君者也，曷为久居此围城之中而不去？”鲁仲连曰：“世以鲍焦为无从颂而死者，皆非也。①人不知，则为一身。②彼秦者，弃礼义
而上首功之国也，③权使其士，虏使其民。④彼即肆然而为帝，⑤过⑥而为政于天下，
⑦则连有蹈东海而死耳，吾不忍为之民也。⑧所为见将军者，欲以助赵也。”
<br>
<br>　　<span style="font-size:10.5pt;color:'004060'">注①集解鲍焦，周之介士也。见庄子。索隐从颂者，从容也。世人见鲍焦之死，皆
以为不能自宽容而取死，此言非也。正义韩诗外传云：“姓鲍，名焦，周时隐者也。饰
行非世，廉洁而守，荷担采樵，拾橡充食，故无子胤，不臣天子，不友诸侯。子贡遇之，
谓之曰：‘吾闻非其政者不履其地，污其君者不受其利。
<br>
<br>　　今子履其地，食其利，其可乎？’鲍焦曰：‘吾闻廉士重进而轻退，贤人易愧而轻
死。’遂抱木立枯焉。”按：鲁仲连留赵不去者，非为一身。
<br>
<br>　　注②索隐言人不识鲍焦之意，焦以耻居浊世而避之，非是自为一身而忧死。事见庄子也。
<br>
<br>　　注③集解谯周曰：“秦用]鞅计，制爵二十等，以战获首级者计而受爵。是以秦人
每战胜，老弱妇人皆死，计功赏至万数。天下谓之‘上首功之国’，皆以恶之也。”索
隐秦法，斩首多为上功。谓斩一人首赐爵一级，故谓秦为“首功之国”也。
<br>
<br>　　注④索隐言秦人以权诈使其战士，以奴虏使其人。言无恩以恤下。
<br>
<br>　　注⑤索隐肆然犹肆志也。
<br>
<br>　　注⑥正义至“过”字为绝句。肆然其志意也。言秦得肆志为帝，恐有烹醢纳`，
行天子之礼。过，失也。
<br>
<br>　　注⑦索隐谓以过恶而为政也。
<br>
<br>　　注⑧正义若赵、魏帝秦，得行政教于天下，鲁连蹈东海而溺死，不忍为秦百姓。</span>
<br>
<br>　　新垣衍曰：“先生助之将柰何？”鲁连曰：“吾将使梁及燕助之，齐、楚则固助之
矣。”新垣衍曰：“燕则吾请以从矣；若乃梁者，则吾乃梁人也，先生恶能使梁助之？”
鲁连曰：“梁未睹秦称帝之害故耳。使梁睹秦称帝之害，则必助赵矣。”
<br>
<br>　　新垣衍曰：“秦称帝之害何如？”鲁连曰：“昔者齐威王尝为仁义矣，率天下诸侯
而朝周。周贫且微，诸侯莫朝，而齐独朝之。居岁余，周烈王崩，①齐后往，周怒，赴
于齐②曰：‘天崩地坼，天子下席。③东藩之臣因齐后至，则佟！④齐威王勃然怒曰：
‘叱嗟，而母婢也！’⑤卒为天下笑。故生则朝周，死则叱之，诚不忍其求也。彼天子
固然，其无足怪。”
<br>
<br>　　<span style="font-size:10.5pt;color:'004060'">注①集解徐广曰：“烈王十年崩，威王之七年。”正义周本纪及年表云烈王七年崩，
齐威王十年也，与徐不同。
<br>
<br>　　注②正义郑玄云：“赴，告也。”今文“赴”作“讣”。
<br>
<br>　　注③索隐按：谓烈王太子安王骄也。下席，言其寝苫居庐。
<br>
<br>　　注④集解公羊传曰：“欺三军者其法佟！焙涡菰唬骸伲斩也。”
<br>
<br>　　注⑤正义骂烈王后也。</span>
<br>
<br>　　新垣衍曰：“先生独不见夫仆乎？十人而从一人者，宁力不胜而智不若邪？畏之也。”
①鲁仲连曰：“呜呼！梁之比于秦若仆邪？”新垣衍曰：“然。”鲁仲连曰：“吾将使
秦王烹醢梁王。”新垣衍怏然不悦，曰：②“噫嘻，③亦太甚矣先生之言也！先生又恶能使秦王烹醢梁王？”鲁仲鲁曰：“固也，吾将言之。昔者九侯、鄂侯、④文王，纣之三公也。九侯有子而好，献之于纣，纣以为恶，醢九侯。鄂侯争之强，辩
之疾，故脯鄂侯。文王闻之，喟然而叹，故拘之牖里之库百日，⑤欲令之死。曷为与人
俱称王，卒就脯醢之地？齐愍王之鲁，夷维子⑥为执策而从，谓鲁人曰：‘子将何以待
吾君？’鲁人曰：‘吾将以十太牢待子之君。’夷维子曰：‘子安取礼而来*[待]*吾君？
彼吾君者，天子也。天子巡狩，诸侯辟舍，⑦纳`钥，⑧摄衽抱机，⑨视膳于堂下，天
子已食，乃退而听朝也。’鲁人投其钥，不果纳。⑩不得入于鲁，将之薛，⑾假途于邹。
当是时，邹君死，愍王欲入吊，夷维子谓邹之孤曰：‘天子吊，主人必将倍殡棺，设北
面于南方，然后天子南面吊也。’⑿邹之k臣曰：‘必若此，吾将伏剑而死。’固不敢
入于邹。邹、鲁之臣，生则不得事养，死则不得赙`，⒀然且欲行天子之礼于邹、鲁，
邹、鲁之臣不果纳。⒁今秦万乘之国也，梁亦万乘之国也。俱据万乘之国，各有称王之
名，睹其一战而胜，欲从而帝之，是使三晋之大臣不如邹、鲁之仆妾也。且秦无已而帝，
则且变易诸侯之大臣。彼将夺其所不肖而与其所贤，夺其所憎而与其所爱。彼又将使其
子女谗妾为诸侯妃姬。处梁之宫。梁王安得晏然而已乎？而将军又何以得故宠乎？”
<br>
<br>　　<span style="font-size:10.5pt;color:'004060'">注①索隐言仆夫十人而从一人者，宁是力不胜，亦非智不如，正是畏惧其主耳。
<br>
<br>　　注②正义怏，于尚反。
<br>
<br>　　注③索隐上音依。噫者，不平之声。下音僖。嘻者，惊恨之声。
<br>
<br>　　注④集解徐广曰：“邺县有九侯城。九，一作‘鬼’。鄂，一作‘邢’。”正义九
侯城在相州滏阳县西南五十里。
<br>
<br>　　注⑤正义相州荡阴县北九里有h城。
<br>
<br>　　注⑥索隐按：维，东莱之邑，其居夷也，号夷维子。故晏子为莱之夷维人是也。正
义密州高密县，古夷安城。应劭云“故莱夷维邑也”。盖因邑为姓。子者，男子之美号。
又云子，爵也。
<br>
<br>　　注⑦索隐辟音避。避正寝。案：礼“天子适诸侯，必舍*(于)**[其]*祖庙”。
<br>
<br>　　注⑧索隐音管药。
<br>
<br>　　注⑨索隐音纪。正义衽音而甚反。
<br>
<br>　　注⑩索隐谓阖内门不入齐君。正义钥□钥匙也。投钥匙于地。
<br>
<br>　　注⑾正义薛侯故城在徐州滕县界也。
<br>
<br>　　注⑿索隐倍音佩。谓主人不在殡东，将背其殡棺立西阶上，北面哭，是背也。天子
乃于阼阶上，南面而吊之也。
<br>
<br>　　注⒀正义衣服曰`，货财曰赙，皆助生送死之礼。
<br>
<br>　　注⒁索隐谓时君弱臣强，故邹、鲁君生时臣并不得尽事养，死亦不得行赙`之礼。
然齐欲行天子礼于邹、鲁，邹、鲁之臣皆不果纳之，是犹秉礼而存大体。</span>
<br>
<br>　　于是新垣衍起，再拜谢曰：“始以先生为庸人，吾乃今日知先生为天下之士也。
<br>
<br>　　吾请出，不敢复言帝秦。”秦将闻之，为却军五十里。适会魏公子无忌夺晋鄙军以
救赵，击秦军，秦军遂引而去。
<br>
<br>　　于是平原君欲封鲁连，鲁连辞让*(使)*者三，终不肯受。平原君乃置酒，酒酣起前，
以千金为鲁连寿。鲁连笑曰：“所贵于天下之士者，为人排患释难解纷乱而无取也。即
有取者，是商贾之事也，而连不忍为也。”遂辞平原君而去，终身不复见。
<br>
<br>　　其后二十余年，燕将攻下聊城，①聊城人或谗之燕，燕将惧诛，因保守聊城，不敢
归。齐田单攻聊城②岁余，士卒多死而聊城不下。鲁连乃为书，约之矢以射城中，遗燕
将。书曰：
<br>
<br>　　<span style="font-size:10.5pt;color:'004060'">注①正义今博州县也。
<br>
<br>　　注②集解徐广曰：“案年表，田单攻聊城在长平后十余年也。”索隐按：徐广据年
表，以为田单攻聊城在长平后十余年耳，言“三十余年”，误也。</span>
<br>
<br>　　吾闻之，智者不倍时而弃利，勇士不漤死而灭名，①忠臣不先身而后君。今公行一
朝之忿，不顾燕王之无臣，非忠也；杀身亡聊城，而威不信于齐，非勇也；功败名灭，
后世无称焉，非智也。三者世主不臣，说士不载，故智者不再计，勇士不怯死。今死生
荣辱，贵贱尊卑，此时不再至，愿公详计而无与俗同。
<br>
<br>　　<span style="font-size:10.5pt;color:'004060'">注①索隐漤死犹避死也。</span>
<br>
<br>　　且楚攻齐之南阳，①魏攻平陆，②而齐无南面之心，以为亡南阳之害小，不如得济
北之利大，③故定计审处之。今秦人下兵，魏不敢东面；衡秦之势成，④楚国之形危；
齐弃南阳，⑤断右壤，⑥定济北，⑦计犹且为之也。且夫齐之必决于聊城，公勿再计。
今楚魏交退于齐，而燕救不至。⑧以全齐之兵，无天下之规，与聊城共据期年之敝，则
臣见公之不能得也。且燕国大乱，君臣失计，上下迷惑，栗腹以十万之五折于外，⑨
以万乘之国被围于赵，壤削主困，为天下J笑。国敝而祸多，民无所归心。今公又以敝
聊之民距全齐之兵，是墨翟之守也。⑩食人炊骨，士无反外之心，是孙膑之兵也。⑾能见于天下。虽然，为公计者，不如全车甲以报于燕。车甲全而归燕，燕王必喜；身全而归于国，士民如见父母，交游攘臂而议于世，功业可明。上辅孤主以制k臣，下
养百姓以资说士，⑿矫国更俗，⒀功名可立也。
<br>
<br>　　亡意亦捐燕弃世，东游于齐乎？⒁裂地定封，富比乎陶、]，⒂世世称孤，与齐久
存，又一计也。此两计者，显名厚实也，愿公详计而审处一焉。
<br>
<br>　　<span style="font-size:10.5pt;color:'004060'">注①索隐□齐之淮北、泗上之地也。
<br>
<br>　　注②索隐平陆，邑名，在西界。正义兖州县也。
<br>
<br>　　注③索隐□聊城之地也。正义言齐无南面攻楚、魏之心，以为南阳、平陆之害小，
不如聊城之利大，言必攻之也。
<br>
<br>　　注④索隐此时秦与齐和，故云“衡秦之势成”也。
<br>
<br>　　注⑤索隐□楚所攻之泗上也。
<br>
<br>　　注⑥索隐又断绝魏之所攻齐右壤之地平陆是也。言右壤断□而不救也。
<br>
<br>　　注⑦索隐志在攻聊城而定济北也。
<br>
<br>　　注⑧索隐按：交者，俱也。前时楚攻南阳，魏攻平陆，今二国之兵俱退，而燕救又
不至，是势危也。
<br>
<br>　　注⑨集解徐广曰：“此事去长平十年。”
<br>
<br>　　注⑩正义如墨翟守宋，却楚军。
<br>
<br>　　注⑾正义言孙膑能抚士卒，士卒无二心也。
<br>
<br>　　注⑿索隐言既养百姓，又资说士，终拟强国也。刘氏云读“说士”为“锐士”，意
虽亦便，不如依字。
<br>
<br>　　注⒀索隐欲令燕将归燕，矫正国事，改更俗也。
<br>
<br>　　注⒁索隐亡音无。言若必无还燕意，则捐燕而东游于齐乎。
<br>
<br>　　注⒂索隐按：延笃注战国策云“陶，陶朱公也；]，]公子荆”，非也。王劭云
“魏封陶，商君姓]”。富比陶、]，谓此也。</span>
<br>
<br>　　且吾闻之，规小节者不能成荣名，恶小耻者不能立大功。昔者管夷吾射桓公中其钩，
篡也；遗公子纠不能死，怯也；①束缚桎梏，辱也。若此三行者，世主不臣而乡里不通。
乡使管子幽囚而不出，身死而不反于齐，则亦名不免为辱人贱行矣。臧获且羞与之同名
矣，②况世俗乎！故管子不耻身在缧绁之中而耻天下之不治，不耻不死公子纠而耻威之
不信于诸侯，故兼三行之过而为五霸首，③名高天下而光烛邻国。曹子④为鲁将，三战
三北，而亡地五百里。
<br>
<br>　　乡使曹子计不反顾，议不还踵，刎颈而死，则亦名不免为败军禽将矣。曹子弃三北
之耻，而退与鲁君计。桓公朝天下，会诸侯，曹子以一剑之任，枝桓公之心⑤于坛坫之
上，颜色不变，辞气不悖，三战之所亡一朝而复之，天下震动，诸侯惊骇，威加吴、越。
若此二士者，非不能成小廉而行小节也，以为杀身亡躯，绝世灭后，功名不立，非智也。
故去感忿之怨，立终身之名；弃忿之节，⑥定累世之功。是以业与三王争流，而名与
天壤相也。愿公择一而行之。
<br>
<br>　　<span style="font-size:10.5pt;color:'004060'">注①索隐遗，□也。谓□子纠而事小白也。正义管仲傅子纠而鲁杀之，不能随子纠
死，是怯懦畏死。
<br>
<br>　　注②集解方言曰：“荆、淮、海、岱、燕、齐之闲骂奴曰臧，骂婢曰获。”
<br>
<br>　　注③正义按：齐桓最初得周襄王赐文武胙、彤弓矢、大辂，故为五伯首也。
<br>
<br>　　注④索隐鲁将曹昧是也。
<br>
<br>　　注⑤索隐按：枝犹拟也。
<br>
<br>　　注⑥正义忿，敷粉反。，于缘反。</span>
<br>
<br>　　燕将见鲁连书，泣三日，犹豫不能自决。欲归燕，已有隙，恐诛；欲降齐，所杀虏
于齐甚，恐已降而后见辱。喟然叹曰：“与人刃我，宁自刃。”乃自杀。
<br>
<br>　　聊城乱，田单遂屠聊城。归而言鲁连，欲爵之。鲁连逃隐于海上，曰：“吾与富贵
而诎于人，宁贫贱而轻世肆志焉。”①
<br>
<br>　　<span style="font-size:10.5pt;color:'004060'">注①索隐肆犹放也。</span>
<br>
<br>　　邹阳者，齐人也。游于梁，与故吴人庄忌夫子、①淮阴枚生②之徒交。上书而介于
羊胜、公孙诡之闲。③胜等嫉邹阳，恶之梁孝王。孝王怒，下之吏，将欲杀之。邹阳客
游，以谗见禽，恐死而负累，④乃从狱中上书曰：
<br>
<br>　　<span style="font-size:10.5pt;color:'004060'">注①索隐忌，会稽人，姓庄氏，字夫子。后避汉明帝讳，改姓曰严。
<br>
<br>　　注②索隐名乘，字叔，其子皋，汉书并有传。盖以衔枚氏而得姓也。
<br>
<br>　　注③索隐言邹阳上书自达，而游于二人之闲，或往彼，或往此。介者，言有隔于其
闲，故杜预曰“介犹闲也”。
<br>
<br>　　注④正义诸不以罪为累。</span>
<br>
<br>　　臣闻忠无不报，信不见疑，臣常以为然，徒虚语耳。昔者荆轲慕燕丹之义，白虹贯
日，太子畏之；①]先生为秦画长平之事，太白蚀昴，而昭王疑之。②夫精变天地而信
不喻两主，岂不哀哉！今臣尽忠竭诚，毕议愿知，③左右不明，④卒从吏讯，为世所疑，
是使荆轲、]先生复起，而燕、秦不悟也。愿大王孰察之。
<br>
<br>　　<span style="font-size:10.5pt;color:'004060'">注①集解应劭曰：“燕太子丹质于秦，始皇遇之无礼，丹亡去，故厚养荆轲，令西
刺秦王。精诚感天，白虹为之贯日也。”如淳曰：“白虹，兵象。日为君。”烈士传曰：“荆轲发后，太子自相气，见虹贯日不彻，曰：‘吾事不成矣。’后闻轲死，事不立，曰‘吾知其然也。’”索隐烈士传曰：“荆轲发后，太子自相气，见虹
贯日不彻，曰‘吾事不成’。后闻轲死，事不就，曰‘吾知其然’。”是畏也。又王劭云“轲将入秦，待其客未发，太子丹疑其畏惧，故曰畏之”，其解不如见虹贯日不彻也。战国策又云聂政刺韩傀，亦曰“白虹贯日”也。
<br>
<br>　　注②集解苏林曰：“白起为秦伐赵，破长平军，欲遂灭赵，遣]先生说昭王益兵粮，
乃为应侯所害，事用不成。其精诚上达于天，故太白为之蚀昴。昴，赵地分野。将有兵，
故太白食昴。食，干历之也。”如淳曰：“太白乃天之将军也。”
<br>
<br>　　索隐服虔云：“]先生，秦人。白起攻赵军于长平，遣]先生说昭王请益兵粮，为
穰侯所害，事不成。精诚感天，故太白食昴。昴，赵分也。”如淳云：“太白主西方，
秦在西，败赵之兆也。食谓干历之也。”又王充云：“夫言白虹贯日，太白食昴，实也。
言荆轲之谋，]先生之策，感动皇天而贯日食昴，是虚也。”
<br>
<br>　　注③集解张晏曰：“尽其计议，愿王知之也。”
<br>
<br>　　注④索隐言左右之不明，不欲斥王。</span>
<br>
<br>　　昔卞和献宝，楚王刖之；①李斯竭忠，胡亥极刑。是以箕子详狂，②接舆辟世，③
恐遭此患也。愿大王孰察卞和、李斯之意，而后楚王、胡亥之听，④无使臣为箕子、接
舆所笑。臣闻比干剖心，子胥鸱夷，⑤臣始不信，乃今知之。愿大王孰察，少加怜焉。
<br>
<br>　　<span style="font-size:10.5pt;color:'004060'">注①集解应劭曰：“卞和得玉璞，献之武王。武王示玉人，玉人曰‘石也’。
<br>
<br>　　刖右足。武王没，复献文王，玉人复曰‘石也’。刖其左足。至成王时，卞和抱璞
哭于郊，乃使玉尹攻之，果得宝玉。”索隐楚人卞和得玉璞事见国语及吕氏春秋。案世
家，楚武王名熊通。文王名贤，武王子也。成王，文王子也，名恽。
<br>
<br>　　注②索隐详音阳。谓诈为狂也。司马彪曰“箕子名胥余”是也。
<br>
<br>　　注③集解张晏曰：“楚贤人，详狂避世也。”索隐张晏曰“楚贤人”。高士传“楚
人陆通，字接舆”是也。
<br>
<br>　　注④索隐谓以楚王、胡亥之听为谬，故后之而不用。后犹下也。
<br>
<br>　　注⑤索隐按：韦昭云“以皮作鸱鸟形，名曰‘鸱夷’。鸱夷，皮}也”。服虔曰
“用马革作囊也，以裹尸，投之于江”。</span>
<br>
<br>　　谚曰：“有白头如新，①倾盖如故。”②何则？知与不知也。③故昔樊于期逃秦之
燕，藉荆轲首以奉丹之事；④王奢去齐之魏，临城自刭以却齐而存魏。⑤夫王奢、樊于
期非新于齐、秦而故于燕、魏也，所以去二国死两君者，行合于志而慕义无穷也。是以
苏秦不信于天下，而为燕尾生；⑥白圭战亡六城，为魏取中山。⑦何则？诚有以相知也。
苏秦相燕，燕人恶之于王，王按剑而怒，食以if；⑧白圭显于中山，中山人恶之魏文
侯，文侯投之以夜光之璧。何则？两主二臣，剖心坼肝相信，岂移于浮辞哉！
<br>
<br>　　<span style="font-size:10.5pt;color:'004060'">注①索隐案：服虔云“人不相知，自初交至白头，犹如新也”。
<br>
<br>　　注②索隐服虔云：“如吴札p郑侨也。”按：家语“孔子遇程子于途，倾盖而语”。
又志林云“倾盖者，道行相遇，Z车对语，两盖相切，小欹之，故曰倾也。”
<br>
<br>　　注③集解桓谭新论曰：“言内有以相知与否，不在新故也。”
<br>
<br>　　注④索隐藉音子夜反。韦昭云：“谓于期逃秦之燕，以头与轲，使入秦以示信也。”
<br>
<br>　　注⑤集解汉书音义曰：“王奢，齐人也，亡至魏。其后齐伐魏，奢登城谓齐将曰：
‘今君之来，不过以奢之故也。夫义不苟生以为魏累。’遂自刭也。”
<br>
<br>　　注⑥索隐服虔云：“苏秦于齐不出其信，于燕则出尾生之信。”韦昭云：“尾生守
信而死者。”案：言苏秦于燕独守信如尾生，故云“为燕之尾生”也。
<br>
<br>　　注⑦集解张晏曰：“白圭为中山将，亡六城，君欲杀之，亡入魏，文侯厚遇之，还
拔中山。”索隐案：事见战国策及吕氏春秋也。
<br>
<br>　　注⑧集解汉书音义曰：“if，骏马也，生七日而超其母。敬重苏秦，虽有谗谤，
而更膳以珍奇之味。”索隐案：字林云“决啼二音，北狄之良马也，马父涯浮薄Ｕ义
食音寺。if音决蹄。北狄良马也。</span>
<br>
<br>　　故女无美恶，入宫见妒；士无贤不肖，入朝见嫉。昔者司马喜髌于宋，卒相中山；
①范睢折胁折齿②于魏，卒为应侯。此二人者，皆信必然之画，捐朋党之私，挟孤独之
位，故不能自免于嫉妒之人也。是以申徒狄自沉于河，③徐衍负石入海。④不容于世，
义不苟取，比周于朝，以移主上之心。故百里奚乞食于路，缪公委之以政；宁戚饭牛车
下，而桓公任之以国。⑤此二人者，岂借宦于朝，假誉于左右，然后二主用之哉？感于
心，合于行，亲于胶漆，昆弟不能离，岂惑于口哉？故偏听生奸，独任成乱。昔者鲁
听季孙之说而逐孔子，⑥宋信子罕之计而囚墨翟。⑦夫以孔p墨之辩，不能自免于谗谀，
而二国以危。何则？口铄金，⑧积毁销骨也。⑨是以秦用戎人由余而霸中国，齐用越
人蒙而强威p宣。⑩此二国，岂拘于俗，牵于世，系阿偏之辞哉？公听并观，垂名当世。
⑾故意合则胡越为昆弟，由余p越人蒙是矣；不合，则骨肉出逐不收，朱p象p管p蔡是矣。今人主诚能用齐p秦之义，后宋p
鲁之听，则五伯不足称，三王易为也。
<br>
<br>　　<span style="font-size:10.5pt;color:'004060'">注①集解晋灼曰：“司马喜三相中山。”苏林曰：“六国时人，被此刑也。”
<br>
<br>　　索隐事见战国策及吕氏春秋。苏林云：“六国时人，相中山也。”
<br>
<br>　　注②索隐案：应侯传作“折胁折齿”是也。说文“拉，摧也”，音力答及。
<br>
<br>　　注③集解汉书音义曰：“殷之末世人。”索隐申屠狄。按：庄子“申屠狄谏而不用，
负石自投河”。韦昭云“六国时人”。汉书云自沉于雍河，服虔曰雍州之河，又新序作
“抱瓮自沉于河”，不同也。
<br>
<br>　　注④集解列士传曰：“周之末世人。”索隐亦见庄子。张晏曰“负石欲沉”。
<br>
<br>　　注⑤集解应劭曰：“齐桓公夜出迎客，而宁戚疾击其牛角商歌曰：‘南山矸，白石
烂，生不遭尧与舜禅。短布单衣适至_，从昏饭牛薄夜半，长夜曼曼何时旦？’公召与
语，说之，以为大夫。”索隐事见吕氏春秋。商歌谓为商声而歌也，或云商旅人歌也，
二说并通。矸音公弹反。矸者，白净貌也。顾野王又作岸音也。禅音膳，如字读，协韵
失之故也。埤苍云“_，胫也”。字林音下谏反。
<br>
<br>　　注⑥索隐论语“齐人归女乐，季桓子受之，三日不朝，孔子行”也。
<br>
<br>　　注⑦索隐案左氏，司城子罕姓乐名喜，乃宋之贤臣也。汉书作“子”。不知子
是何人。文颖曰“子，子罕也”。又按：荀卿传云“墨翟，孔子时人，或云在孔子后”。
又襄二十九年左传“宋饥，子罕请出粟”。按：时孔子适八岁，则墨翟与子罕不得相辈，
或以子为是也。
<br>
<br>　　注⑧索隐案：国语云“心成城，口铄金”。贾逵云“铄，消也。口所恶，虽
金亦为之消亡”。又风俗通云“或说有美金于此，人或共诋`，言其不纯金，卖者欲
其必售，因取锻烧以见其真，是为口铄金也”。
<br>
<br>　　注⑨索隐大颜云：“谗人积久谮毁，则父兄伯叔自相诛戮，骨肉为之消灭也。”
<br>
<br>　　注⑩索隐越人蒙未见所出。汉书作“子臧”。又张晏云“子臧，越人”。或蒙之字
也。
<br>
<br>　　注⑾索隐小颜云：“公听，言不私；并观，所见齐同也。”</span>
<br>
<br>　　是以圣王觉寤，捐子之之心，①而能不说于田常之贤；②封比干之后，修孕妇之墓，
③故功业复就于天下。何则？欲善无厌也。夫晋文公亲其雠，强霸诸侯；齐桓公用其仇，
而一匡天下。④何则，慈仁殷勤，诚加于心，不可以虚辞借也。
<br>
<br>　　<span style="font-size:10.5pt;color:'004060'">注①集解徐广曰：“燕王让国于其大臣子之也。”
<br>
<br>　　注②集解应劭曰：“田常事齐简公，简公说之，而杀简公。使人君去此心，则国家
安全也。”
<br>
<br>　　注③集解应劭曰：“纣刳z者，观其胎产也。”索隐案：比干之后，后谓子也，不
见其文。尚书封比干之墓，又惟云刳剔孕妇，则武王虽反商政，亦未必修孕妇之墓也。
<br>
<br>　　注④集解谓晋寺人勃Lp齐管仲也。</span>
<br>
<br>　　至夫秦用商鞅之法，东弱韩p魏，兵强天下，而卒车裂之；越用大夫种之谋，禽劲
吴，霸中国，而卒诛其身。是以孙叔敖三去相而不悔，①于陵子仲辞三公为人灌园。②
今人主诚能去骄吨心，怀可报之意，披心腹，见情素，堕肝胆，施德厚，终与之穷达，
无爱于士，则桀之狗可使吠尧，③而跖之客可使刺由；④况因万乘之权，假圣王之资乎？
然则荆轲之湛七族，⑤要离之烧妻子，⑥岂足道哉！
<br>
<br>　　<span style="font-size:10.5pt;color:'004060'">注①索隐案：三得相不喜，知其才之自得也；三去相不悔，知非己之罪也。
<br>
<br>　　注②集解列士传曰：“楚于陵子仲，楚王欲以为相，而不许，为人灌园。”索隐案：
孟子云陈仲子，齐陈氏之族。兄为齐卿，仲子以为不义，乃适楚，居于于陵，自谓于陵
子仲。楚王骋以为相，子仲遂夫妻相与逃，为人灌园。烈士传云字子终。
<br>
<br>　　注③集解韦昭曰：“言恩厚无不使也。”索隐及下“跖之客可使刺由”，此并见战
国策。服虔云仲由也。应劭云许由也。
<br>
<br>　　注④集解应劭曰：“跖之客为其人使刺由。由，许由也。跖，盗跖也。”
<br>
<br>　　注⑤集解应劭曰：“荆轲为燕刺秦始皇，不成而死，其族坐之湛没。吴王阖闾欲杀
王子庆忌，要离诈以罪亡，令吴王燔其妻子，要离走见庆忌，以剑刺之。”张晏曰：“七族，上至曾祖，下至曾孙。”索隐湛音沉。张晏云“七族，上至曾祖，下至元孙”。又一说云，父之族，一也；姑之子，二也；姊妹之子，三也；女子之子，四也；母之族，五也；从子，六也；及妻父母凡七。
<br>
<br>　　注⑥索隐事见吕氏春秋。</span>
<br>
<br>　　臣闻明月之珠，夜光之璧，以投人于道路，人无不按剑相眄者。何则？无因而至
前也。蟠木根柢，轮铫倮牍睿②而为万乘器者。何则？以左右先为之容也。③故无因
至前，虽出随侯之珠，夜光之璧，犹结怨而不见德。故有人先谈，则以枯木朽株树功而
不忘。今夫天下布衣穷居之士，身在贫贱，虽蒙尧p舜之术，④挟伊p管之辩，怀龙逢
p比干之意，欲尽忠当世之君，而素无根柢之容，虽竭精思，欲开忠信，辅人主之治，
则人主必有按剑相眄之迹，是使布衣不得为枯木朽株之资也。
<br>
<br>　　<span style="font-size:10.5pt;color:'004060'">注①索隐孟康云：“蟠结之木也。”晋灼云：“盘柢，木根也。”
<br>
<br>　　注②集解张晏曰：“根柢，下本也。轮锢牍睿委曲盘戾也。”
<br>
<br>　　注③索隐谓左右先加雕刻，是为之容饰也。
<br>
<br>　　注④索隐案：言虽蒙被尧p舜之道。</span>
<br>
<br>　　是以圣王制世御俗，独化于陶钧之上，①而不牵于卑乱之语，不夺于多之口。故
秦皇帝任中庶子蒙嘉之言，以信荆轲之说，而匕首窃发；②周文王猎泾p渭，载吕尚而
归，以王天下。故秦信左右而杀，周用乌集而王。③何则？以其能越挛拘之语，驰域外之议，独观于昭旷之道也。
<br>
<br>　　<span style="font-size:10.5pt;color:'004060'">注①集解汉书音义曰：“陶家名模下圆转者为钧，以其能制器为大小，比之于天。”
索隐张晏云：“陶，冶；钧，范也。作器，下所转者名钧。”韦昭曰：“陶，烧瓦之p。
钧，木长七尺，有弦，所以调为器具也。”崔浩云：“以钧制器万殊，故如造化也。”
<br>
<br>　　注②索隐案：通俗文云“其头类匕，故曰匕首，短而便用也”。
<br>
<br>　　注③集解汉书音义曰：“太公望涂觏卒遇，共成王功，若乌鸟之暴集也。”索隐韦
昭云：“吕尚适周，如乌之集。”</span>
<br>
<br>　　今人主沉于谄谀之辞，牵于帷裳之制，①使不羁之士与牛骥同o，②此鲍焦所以忿
于世而不留富贵之乐也。③
<br>
<br>　　<span style="font-size:10.5pt;color:'004060'">注①集解汉书音义曰：“言为左右便辟侍帷裳臣妾所见牵制。”
<br>
<br>　　注②集解汉书音义曰：“食牛马器，以木作，如槽也。”索隐案：言骏足不可羁绊，
以比逸才之人。应劭云“o，枥也”。韦昭云“o，养马之官，下士也”。
<br>
<br>　　案：养马之官，其衣o也。又郭璞云“o，养马器也”。正义颜云：“不羁，言才识高远，不可羁系。o，在早反。方言云‘梁p宋p齐p楚p燕之闲谓枥曰o’。”
<br>
<br>　　注③集解如淳曰：“庄子云鲍焦饰行非世，抱木而死。”索隐晋灼云：“列士传鲍
焦怨世不用己，采蔬于道。子贡难曰：‘非其代而采其蔬，此焦之有哉？’□其蔬，乃
立枯洛水之上。”案：此事见庄子及说苑p韩诗外传，小有不同耳。</span>
<br>
<br>　　臣闻盛饰入朝者不以利污义，砥厉名号者不以欲伤行，故县名胜母①而曾子不入，
②邑号朝歌而墨子回车。③今欲使天下寥廓之士，摄于威重之权，主于位势之贵，故回
面④污行以事谄谀之人而求亲近于左右，则士伏死堀穴岩*(岩)**[薮]*之中耳，⑤安肯
有尽忠信而趋阙下者哉！
<br>
<br>　　<span style="font-size:10.5pt;color:'004060'">注①集解汉书云里名胜母也。正义盐铁论皆云里名，尸子及此传云县名，未详也。
<br>
<br>　　注②索隐按：淮南子及盐铁论并云里名胜母，曾子不入，盖以名不顺故也。
<br>
<br>　　尸子以为孔子至胜母县，暮而不宿，则不同也。
<br>
<br>　　注③集解晋灼曰：“朝歌者，不时也。”正义朝歌，今]州县也。
<br>
<br>　　注④索隐杜预云：“回，邪也。”
<br>
<br>　　注⑤集解诗云：“节彼南山，维石岩岩。”</span>
<br>
<br>　　书奏梁孝王，孝王使人出之，卒为上客。
<br>
<br>　　太史公曰：鲁连其指意虽不合大义，然余多其在布衣之位，荡然肆志，不诎于诸侯，
谈说于当世，折卿相之权。邹阳辞虽不逊，然其比物连类，有足悲者，亦可谓抗直不桡
矣，吾是以附之列传焉。
<br>
<br>　　【索隐述赞】鲁连达士，高才远致。释难解纷，辞禄肆志。齐将挫辩，燕军沮气。
邹子遇谗，见诋狱吏。慷慨献说，时王所器。

</span></td>
  </tr>
<tr><td align=center><a href="index.htm"><span style="font-size:12pt; color: #2895C3; letter-spacing: 1px; line-height: 25px;">返&nbsp;&nbsp;回</span></a>&nbsp;&nbsp;&nbsp;&nbsp;<a href="084.htm"><span style="font-size:12pt; color: #2895C3; letter-spacing: 1px; line-height: 25px;">下一页</span></a></td></tr>
</table>
</center></div>
<div align="center"><center>
<table border=0 width=100% cellspacing=0 cellpadding=0>

<tr>
 <td  align='center'style="font-size: 11.5pt"><hr width="85%" size="1" 
 color="#CBE2EC"><a href="http://www.my285.com/">梦远书城(<font face="华文新魏">my285.com</font>)</a></td></tr></table>
</center></div>
<div align="center">
<script src="http://www.my285.com/41tf/gdx.js"></script>
<script src="http://www.my285.com/41tf/wd.js"></script></div>


<center><script src="../../41tf/WB.js"></script></center>
<script src="../../41tf/wdp.js"></script>
<script src="../../41tf/wdt.js"></script>
<div style='display:"none"'><script src="../../41tf/tj.js"></script></div>

</body>

<!-- Mirrored from www.my285.com/shishu/shiji/083.htm by HTTrack Website Copier/3.x [XR&CO'2007], Thu, 21 Mar 2013 04:00:05 GMT -->
</html>
