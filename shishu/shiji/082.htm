<html>

<!-- Mirrored from www.my285.com/shishu/shiji/082.htm by HTTrack Website Copier/3.x [XR&CO'2007], Thu, 21 Mar 2013 04:00:04 GMT -->
<head>
<meta http-equiv="Content-Type" content="text/html; charset=gb2312">
<title>梦远书城_史记(集注本) </title>
<link rel="stylesheet" href="images/wyt.css">

</head>
<center><script src="http://www.my285.com/41tf/DH1.js"></script></center>
<table border="0" width="100%" cellspacing="0" cellpadding="0" background="../../41tf/bj1.gif">
<tr><td align="center">
<script src="../../41tf/DH0.js"></script></td></tr></table>
<center><script src="../../41tf/DH.js"></script></center>
<div align="center">
<script src="http://www.my285.com/41tf/dd.js"></script>
<script src="http://www.my285.com/41tf/gds.js"></script></div><body bgcolor="#f7f7e7" topmargin="2" leftmargin="0" rightmargin="0" 
bottommargin="0">

<div align="center"><img src="images/logo.gif" width="165" height="41"></div>
<div align="center"><hr color="#CBE2EC" width=85%></div>
<div align=center><table width=85%>
   <tr><td align=right style="font-size:12pt; color: #2895C3; letter-spacing: 1px; line-height: 25px;">卷八十二&nbsp;&nbsp;田单列传　第二十二
</span></td></tr></table></div><p>
<div align="center"><center>
<table border="0" width="85%">
  <tr>
    <td style="font-size:12pt; line-height: 150%;"><br>
<br>　　田单者，①齐诸田疏属也。愍王时，单为临市掾，不见知。及燕使乐毅伐破齐，
齐愍王出奔，已而保莒城。燕师长驱平齐，而田单走安平，②令其宗人尽断其车轴末③
而傅铁笼。④已而燕军攻安平，城坏，齐人走，争涂，以罴折车败，⑤为燕所虏，唯田
单宗人以铁笼故得脱，东保即墨。燕既尽降齐城，唯独莒、即墨不下。燕军闻齐王在莒，
并兵攻之。淖齿⑥既杀愍王于莒，因坚守，距燕军，数年不下。燕引兵东围即墨，即墨
大夫出与战，败死。
<br>
<br>　　城中相与推田单，曰：“安平之战，田单宗人以铁笼得全，习兵。”立以为将军，
以即墨距燕。
<br>
<br>　　<span style="font-size:10.5pt;color:'004060'">注①索隐单音丹。
<br>
<br>　　注②集解徐广曰：“今之东安平也，在青州临县东十九里。古纪之@邑，齐改为
安平，秦灭齐，改为东安平县，属齐郡，以定州有安平，故加‘东’字。”
<br>
<br>　　索隐按：地理志东安平属淄川国也。
<br>
<br>　　注③索隐断音都缓反。断其轴，恐长相拨也。以铁裹轴头，坚而易进也。
<br>
<br>　　注④集解徐广曰：“傅音附。”索隐傅音附。按：截其轴与毂齐，以铁E附轴末，
施辖于铁中以制毂也。又方言曰“车罴，齐谓之笼”。郭璞云“车轴也”。
<br>
<br>　　注⑤集解徐广曰：“罴，车轴头也。音]。”
<br>
<br>　　注⑥集解徐广曰：“多作‘悼齿’也。”</span>
<br>
<br>　　顷之，燕昭王卒，惠王立，与乐毅有隙。田单闻之，乃纵反闲于燕，宣言曰：“齐
王已死，城之不拔者二耳。乐毅畏诛而不敢归，以伐齐为名，实欲连兵南面而王齐。齐
人未附，故且缓攻即墨以待其事。齐人所惧，唯恐他将之来，即墨残矣。”燕王以为然，
使骑劫代乐毅。
<br>
<br>　　乐毅因归赵，燕人士卒忿。而田单乃令城中人食必祭其先祖于庭，飞鸟悉翔舞城中
下食。燕人怪之。田单因宣言曰：“神来下教我。”乃令城中人曰：“当有神人为我师。”
有一卒曰：“臣可以为师乎？”因反走。田单乃起，引还，东乡坐，师事之。卒曰：
“臣欺君，诚无能也。”田单曰：“子勿言也！”因师之。
<br>
<br>　　每出约束，必称神师。乃宣言曰：“吾唯惧燕军之劓所得齐卒，置之前行，①与我
战，即墨败矣。”燕人闻之，如其言。城中人见齐诸降者尽劓，皆怒，坚守，唯恐见得。
单又纵反闲曰：“吾惧燕人掘吾城外墓，J先人，可为寒心。”
<br>
<br>　　燕军尽掘垄墓，烧死人。即墨人从城上望见，皆涕泣，俱欲出战，怒自十倍。
<br>
<br>　　<span style="font-size:10.5pt;color:'004060'">注①正义胡郎反。</span>
<br>
<br>　　田单知士卒之可用，乃身操版插，①与士卒分功，妻妾编于行伍之闲，尽散饮食飨
士。令甲卒皆伏，使老弱女子乘城，遣使约降于燕，燕军皆呼万岁。田单又收民金，得
千溢，令即墨富豪遗燕将，曰：“即墨即降，愿无虏掠吾族家妻妾，令安堵。”燕将大
喜，许之。燕军由此益懈。
<br>
<br>　　<span style="font-size:10.5pt;color:'004060'">注①索隐操音七高反。插音初洽反。正义古之军行，常负版插也。</span>
<br>
<br>　　田单乃收城中得千余牛，为绛缯衣，画以五彩龙文，束兵刃于其角，而灌脂束苇于
尾，烧其端。凿城数十穴，夜纵牛，壮士五千人随其后。牛尾热，怒而奔燕军，燕军夜
大惊。牛尾炬火光明炫耀，燕军视之皆龙文，所触尽死伤。五千人因衔枚击之，而城中
鼓噪从之，老弱皆击铜器为声，声动天地。燕军大骇，败走。齐人遂夷杀其将骑劫。燕
军扰乱奔走，齐人追亡逐北，所过城邑皆畔燕而归田单，兵日益多，乘胜，燕日败亡，
卒至河上，①而齐七十余城皆复为齐。乃迎襄王于莒，入临而听政。
<br>
<br>　　<span style="font-size:10.5pt;color:'004060'">注①索隐河上□齐之北界，近河东，齐之旧地。</span>
<br>
<br>　　襄王封田单，号曰安平君。①
<br>
<br>　　<span style="font-size:10.5pt;color:'004060'">注①索隐以单初起安平，故以为号。</span>
<br>
<br>　　太史公曰：兵以正合，以奇胜。①善之者，②出奇无穷。③奇正还相生，④如环之
无端。⑤夫始如处女，⑥适人开户；⑦后如脱兔，适不及距：⑧其田单之谓邪！
<br>
<br>　　<span style="font-size:10.5pt;color:'004060'">注①集解魏武帝曰：“先出合战为正，后出为奇也。正者当敌，奇兵击不备。”
<br>
<br>　　索隐按：奇谓权诈也。注引魏武，盖亦军令也。
<br>
<br>　　注②索隐兵不厌诈，故云“善之”。
<br>
<br>　　注③索隐谓权变多也。
<br>
<br>　　注④正义犹当合也。言正兵当阵，张左右翼掩其不备，则奇正合败敌也。
<br>
<br>　　注⑤索隐言用兵之术，或用正法，或用奇计，使前敌不可测量，如寻环中不知端际
也。
<br>
<br>　　注⑥索隐言兵之始，如处女之软弱也。
<br>
<br>　　注⑦集解徐广曰：“适音敌。”索隐适音敌。若我如处女之弱，则敌人轻侮，开户
不为备也。正义敌人谓燕军也。言燕军被田单反闲，易将及劓卒烧垄墓，而令齐卒甚怒，
是敌人为单开门户也。
<br>
<br>　　注⑧集解魏武帝曰：“如女示弱，脱兔往疾也。”索隐言克敌之后，卷甲而趋，如
兔之得脱而走疾也。敌不及距者，若脱兔忽过，而敌忘其所距也。</span>
<br>
<br>　　初，淖齿之杀愍王也，莒人求愍王子法章，得之太史兄家，①为人灌园。
<br>
<br>　　信怜而善遇之。后法章私以情告女，女遂与通。及莒人共立法章为齐王，以莒距
燕，而太史氏女遂为后，所谓“君王后”也。
<br>
<br>　　<span style="font-size:10.5pt;color:'004060'">注①正义幸麴ā</span>
<br>
<br>　　燕之初入齐，闻画邑人王贤，①令军中曰“环画邑三十里无入”，以王之故。
已而使人谓曰：“齐人多高子之义，吾以子为将，封子万家。”固谢。
<br>
<br>　　燕人曰：“子不听，吾引三军而屠画邑。”王曰：“忠臣不事二君，贞女不更二
夫。齐王不听吾谏，故退而耕于野。国既破亡，吾不能存；今又劫之以兵为君将，是助
桀为暴也。与其生而无义，固不如烹！”遂经其颈②于树枝，自奋绝而死。③齐亡大
夫闻之，曰：“王，布衣也，义不北面于燕，况在位食禄者乎！”乃相聚如莒，求诸
子，立为襄王。
<br>
<br>　　<span style="font-size:10.5pt;color:'004060'">注①集解刘熙曰：“齐西南近邑。画音获。”索隐画，一音获，又音胡卦反。刘熙云：“齐西南近邑。”音触，又音b。正义括地志云：“戟里城在临淄西北
三十里，春秋时棘邑，又云币亍！毕所居□此邑，因彼为名也。
<br>
<br>　　注②索隐按：经犹系也。
<br>
<br>　　注③索隐何休云：“，颈，齐语也。音豆。”</span>
<br>
<br>　　【索隐述赞】军法以正，实尚奇兵。断轴自免，反闲先行。k鸟或，五牛扬旌。
卒破骑劫，皆复齐城。襄王嗣位，乃封安平。

</span></td>
  </tr>
<tr><td align=center><a href="index.htm"><span style="font-size:12pt; color: #2895C3; letter-spacing: 1px; line-height: 25px;">返&nbsp;&nbsp;回</span></a>&nbsp;&nbsp;&nbsp;&nbsp;<a href="083.htm"><span style="font-size:12pt; color: #2895C3; letter-spacing: 1px; line-height: 25px;">下一页</span></a></td></tr>
</table>
</center></div>
<div align="center"><center>
<table border=0 width=100% cellspacing=0 cellpadding=0>

<tr>
 <td  align='center'style="font-size: 11.5pt"><hr width="85%" size="1" 
 color="#CBE2EC"><a href="http://www.my285.com/">梦远书城(<font face="华文新魏">my285.com</font>)</a></td></tr></table>
</center></div>
<div align="center">
<script src="http://www.my285.com/41tf/gdx.js"></script>
<script src="http://www.my285.com/41tf/wd.js"></script></div>


<center><script src="../../41tf/WB.js"></script></center>
<script src="../../41tf/wdp.js"></script>
<script src="../../41tf/wdt.js"></script>
<div style='display:"none"'><script src="../../41tf/tj.js"></script></div>

</body>

<!-- Mirrored from www.my285.com/shishu/shiji/082.htm by HTTrack Website Copier/3.x [XR&CO'2007], Thu, 21 Mar 2013 04:00:04 GMT -->
</html>
