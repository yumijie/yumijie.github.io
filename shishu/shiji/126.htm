<html>

<!-- Mirrored from www.my285.com/shishu/shiji/126.htm by HTTrack Website Copier/3.x [XR&CO'2007], Thu, 21 Mar 2013 04:01:05 GMT -->
<head>
<meta http-equiv="Content-Type" content="text/html; charset=gb2312">
<title>梦远书城_史记(集注本) </title>
<link rel="stylesheet" href="images/wyt.css">

</head>
<center><script src="http://www.my285.com/41tf/DH1.js"></script></center>
<table border="0" width="100%" cellspacing="0" cellpadding="0" background="../../41tf/bj1.gif">
<tr><td align="center">
<script src="../../41tf/DH0.js"></script></td></tr></table>
<center><script src="../../41tf/DH.js"></script></center>
<div align="center">
<script src="http://www.my285.com/41tf/dd.js"></script>
<script src="http://www.my285.com/41tf/gds.js"></script></div><body bgcolor="#f7f7e7" topmargin="2" leftmargin="0" rightmargin="0" 
bottommargin="0">

<div align="center"><img src="images/logo.gif" width="165" height="41"></div>
<div align="center"><hr color="#CBE2EC" width=85%></div>
<div align=center><table width=85%>
   <tr><td align=right style="font-size:12pt; color: #2895C3; letter-spacing: 1px; line-height: 25px;">卷一百二十六&nbsp;&nbsp;滑稽列传　第六十六
</span></td></tr></table></div><p>
<div align="center"><center>
<table border="0" width="85%">
  <tr>
    <td style="font-size:12pt; line-height: 150%;"><br>
<br>　　索隐按：滑，乱也；稽，同也。言辨捷之人言非若是，说是若非，言能乱异同也。
<br>
<br>　　孔子曰：“六于治一也。①礼以节人，乐以发和，书以道事，诗以达意，易以神
化，春秋以义。”太史公曰：天道恢恢，岂不大哉！谈言微中，亦可以解纷。
<br>
<br>　　<span style="font-size:10.5pt;color:'004060'">注①正义言六之文虽异，礼节乐和，导民立政，天下平定，其归一揆。至于谈言
微中，亦以解其纷乱，故治一也。</span>
<br>
<br>　　淳于髡①者，齐之赘②也。长不满七尺，滑稽多辩，数使诸侯，未尝屈辱。齐威
王之时喜隐，③好为淫乐长夜之饮，沉湎不治，委政卿大夫。百官荒乱，诸侯并侵，国
且危亡，在于旦暮，左右莫敢谏。淳于髡说之以隐曰：“国中有大鸟，止王之庭，三年
不蜚又不鸣，不知此鸟何也？”王曰：“此鸟不飞则已，一飞冲天；不鸣则已，一鸣惊
人。”于是乃朝诸县令长七十二人，赏一人，诛一人，奋兵而出。诸侯振惊，皆还齐侵
地。威行三十六年。语在田完世家中。
<br>
<br>　　<span style="font-size:10.5pt;color:'004060'">注①索隐苦魂反。
<br>
<br>　　注②索隐女之夫也，比于子，如人疣赘，是余剩之物也。
<br>
<br>　　注③索隐上许既反。喜，好也。喜隐谓好隐语。</span>
<br>
<br>　　威王八年，楚大发兵加齐。齐王使淳于髡之赵请救兵，赍金百斤，车马十驷。
<br>
<br>　　淳于髡仰天大笑，冠缨索绝。①王曰：“先生少之乎？”髡曰：“何敢！”王曰：
“笑岂有说乎？”髡曰：“今者臣从东方来，见道傍有禳田者，②操一豚蹄，酒一盂，
祝曰：‘瓯窭满篝，③污邪满车，④五谷蕃熟，穰穰满家。’臣见其所持者狭而所欲者
奢，故笑之。”于是齐威王乃益赍黄金千溢，白璧十双，车马百驷。髡辞而行，至赵。
赵王与之精兵十万，革车千乘。楚闻之，夜引兵而去。
<br>
<br>　　<span style="font-size:10.5pt;color:'004060'">注①索隐案：索训尽，言冠缨尽绝也。孔衍春秋后语亦作“冠缨尽绝”也。
<br>
<br>　　注②索隐案：谓为田求福禳。
<br>
<br>　　注③集解徐广曰：“篝，笼也。”索隐案：瓯窭犹杯楼也。窭音如娄，古字少耳。
言丰年收掇易，可满篝笼耳。正义窭音楼。篝音沟，笼也。瓯楼谓高地狭小之区，得满
篝笼也。
<br>
<br>　　注④集解司马彪曰：“污邪，下地田也。”索隐按：司马彪云“污邪，下地田”。即下田之中有薪，可满车。正义污音乌。</span>
<br>
<br>　　威王大说，置酒后宫，召髡赐之酒。问曰：“先生能饮几何而醉？”对曰：“臣饮
一斗亦醉，一石亦醉。”威王曰：“先生饮一斗而醉，恶能饮一石哉！其说可得闻乎？”
髡曰：“赐酒大王之前，执法在傍，御史在后，髡恐惧俯伏而饮，不过一斗径醉矣。若
亲有严客，髡鞴鞠，①待酒于前，时赐余沥，奉觞上寿，数起，饮不过二斗径醉矣。
若朋友交游，久不相见，卒然相，欢然道故，私情相语，饮可五六斗径醉矣。若乃州
闾之会，男女杂坐，行酒稽留，六博投壶，相引为曹，握手无罚，目眙不禁，②前有堕
珥，后有遗簪，髡窃乐此，饮可八斗而醉二参。③日暮酒阑，合尊促坐，男女同席，履
舄交错，杯盘狼藉，堂上烛灭，主人留髡而送客，④罗襦襟解，微闻芗泽，当此之时，
髡心最欢，能饮一石。故曰酒极则乱，乐极则悲；万事尽然，言不可极，极之而衰。”
<br>
<br>　　以讽谏焉。齐王曰：“善。”乃罢长夜之饮，以髡为诸侯主客。⑤宗室置酒，髡尝
在侧。
<br>
<br>　　<span style="font-size:10.5pt;color:'004060'">注①集解徐广曰：“，收衣i也。i，袂也。鞴，臂捍也，音沟。鞠，曲也。
<br>
<br>　　音其纪反，又与‘跽’同，谓小诡也。”索隐音卷，纪免反，谓收袖也。
<br>
<br>　　鞴音沟，臂I也。鞠，曲躬也。音其纪反，与“跽”同音，谓小跪。
<br>
<br>　　注②集解徐广曰：“眙，吐甑反，直视貌。”索隐眙音与“瞪”同，谓直视也，丑
甑反，又音丑二反。
<br>
<br>　　注③索隐案：上云“五六斗径醉矣”，则此为乐亦甚，饮可八斗而未径醉，故云
“窃乐”。二参，言十有二参醉也。
<br>
<br>　　注④集解徐广曰：“一本云‘留髡坐，起送客’。”
<br>
<br>　　注⑤正义今鸿胪卿也。</span>
<br>
<br>　　其后百余年，楚有优孟。
<br>
<br>　　优孟，①故楚之乐人也。长八尺，多辩，常以谈笑讽谏。楚庄王之时，有所爱马，
衣以文绣，置之华屋之下，席以露a，啖以枣脯。马病肥死，使k臣丧之，欲以棺椁大
夫礼葬之。左右争之，以为不可。王下令曰：“有敢以马谏者，罪至死。”优孟闻之，
入殿门。仰天大哭。王惊而问其故。优孟曰：“马者王之所爱也，以楚国堂堂之大，何
求不得，而以大夫礼葬之，薄，请以人君礼葬之。”
<br>
<br>　　王曰：“何如？”对曰：“臣请以雕玉为棺，文梓为颍F枫豫章为题凑，②发甲
卒为穿圹，老弱负土，齐赵陪位于前，韩魏翼]其后，③庙食太牢，奉以万户之邑。诸
侯闻之，皆知大王贱人而贵马也。”王曰：“寡人之过一至此乎！为之柰何？”优孟曰：“请为大王六畜葬之。以垅p为颍④铜历为棺，⑤赍以姜枣，⑥荐以木兰，祭以粮稻，衣以火光，葬之于人腹肠。”⑦于是王乃使以马属太官，
无令天下久闻也。
<br>
<br>　　<span style="font-size:10.5pt;color:'004060'">注①索隐案：优者，倡优也。孟，字也。其优旃亦同，旃其字耳。优孟在楚，旃在
秦者也。
<br>
<br>　　注②集解苏林曰：“以木累棺外，木头皆内向，故曰题凑。”正义F，频挠反。
<br>
<br>　　注③集解楚庄王时，未有赵p韩p魏三国。索隐案：此辨说者之词，后人所增饰之
矣。
<br>
<br>　　注④索隐按：皇览亦说此事，以“□p”为“砻突”也。
<br>
<br>　　注⑤索隐按：历即釜鬲也。
<br>
<br>　　注⑥索隐按：古者食肉用姜枣，礼内则云“实枣于其腹中，屑桂与姜，以洒诸其上
而食之”是也。
<br>
<br>　　注⑦索隐皇览云：“火送之箸端，葬之肠中。”</span>
<br>
<br>　　楚相孙叔敖知其贤人也，善待之。病且死，属其子曰：“我死，汝必贫困。若往见
优孟，言我孙叔敖之子也。”居数年，其子穷困负薪，逢优孟，与言曰：“我，孙叔敖
子也。父且死时，属我贫困往见优孟。”优孟曰：“若无远有所之。”①即为孙叔敖衣
冠，抵掌谈语。②岁余，像孙叔敖，楚王及左右不能别也。庄王置酒，优孟前为寿。庄
王大惊，以为孙叔敖复生也，欲以为相。优孟曰：“请归与妇计之，三日而为相。”庄
王许之。三日后，优孟复来。王曰：“妇言谓何？”
<br>
<br>　　孟曰：“妇言慎无为，楚相不足为也。如孙叔敖之为楚相，尽忠为廉以治楚，楚王
得以霸。今死，其子无立锥之地，贫困负薪以自饮食。必如孙叔敖，不如自杀。”因歌
曰：“山居耕田苦，难以得食。起而为吏，身贪鄙者余财，不顾耻辱。
<br>
<br>　　身死家室富，又恐受赇枉法，为奸触大罪，身死而家灭。贪吏安可为也！念为廉吏，
奉法守职，竟死不敢为非。廉吏安可为也！楚相孙叔敖持廉至死，方今妻子穷困负薪而
食，不足为也！”于是庄王谢优孟，乃召孙叔敖子，封之寝丘③四百户，以奉其祀。后
十世不绝。此知可以言时矣。
<br>
<br>　　<span style="font-size:10.5pt;color:'004060'">注①索隐案：谓优孟语孙叔敖之子曰“汝无远有所之，适他境，恐王后求汝不得”
者也。
<br>
<br>　　注②集解战国策曰：“苏秦说赵王华屋之下，抵掌而言。”张载曰：“谈说之容则
也。”
<br>
<br>　　注③集解徐广曰：“在固始。”正义今光州固始县，本寝丘邑也。吕氏春秋云：“楚孙叔敖有功于国，疾将死，戒其子曰：‘王数欲封我，我辞不受。我死，必封汝。汝无受利地，荆楚闲有寝丘者，其为地不利，而前有□谷，后有戾丘，其名恶，可
长有也。’其子从之。楚功臣封二世而收，唯寝丘不夺也。”</span>
<br>
<br>　　其后二百余年，秦有优旃。
<br>
<br>　　优旃者，秦倡侏儒也。善为笑言，然合于大道，秦始皇时，置酒而天雨，陛J者皆
沾寒。优旃见而哀之，谓之曰：“汝欲休乎？”陛J者皆曰：“幸甚。”优旃曰：“我
即呼汝，汝疾应曰诺。”居有顷，殿上上寿呼万岁。优旃临槛①大呼曰：“陛J郎！”
郎曰：“诺。”优旃曰：“汝虽长，何益，幸雨立。我虽短也，幸休居。”于是始皇使
陛J者得半相代。
<br>
<br>　　<span style="font-size:10.5pt;color:'004060'">注①正义御览反。</span>
<br>
<br>　　始皇尝议欲大苑囿，东至函谷关，西至雍p陈仓。①优旃曰：“善。多纵禽兽于其
中，寇从东方来，令麋鹿触之足矣。”始皇以故辍止。
<br>
<br>　　<span style="font-size:10.5pt;color:'004060'">注①正义今岐州雍县及陈仓县也。</span>
<br>
<br>　　二世立，又欲漆其城。优旃曰：“善。主上虽无言，臣固将请之。漆城虽于百姓愁
费，然佳哉！漆城荡荡，寇来不能上。即欲就之，易为漆耳，顾难为荫室。”
<br>
<br>　　于是二世笑之，以其故止。居无何，二世杀死，优旃归汉，数年而卒。
<br>
<br>　　太史公曰：淳于髡仰天大笑，齐威王横行。优孟摇头而歌，负薪者以封。优旃临槛
疾呼，陛J得以半更。岂不亦伟哉！
<br>
<br>　　褚先生曰：臣幸得以经术为郎，而好读外家传语。①窃不逊让，复作故事滑稽②
之语六章，编之于左。可以览观扬意，以示后世好事者读之，以游心骇耳，以附益上方
太史公之三章。
<br>
<br>　　<span style="font-size:10.5pt;color:'004060'">注①索隐按：东方朔亦多博观外家之语，则外家非正经，即史传篮说之书也。
<br>
<br>　　注②索隐楚词云：“将突梯滑稽，如脂如韦。”崔浩云：“滑音骨。滑稽，流酒器
也。转注吐酒，终日不已。言出口成章，词不穷竭，若滑稽之吐酒。故杨雄酒赋云‘鸱
夷滑稽，腹大如壶，尽日盛酒，人复藉沽’是也。”又姚察云：“滑稽犹俳谐也。滑读
如字，稽音计也。言谐语滑利，其知计疾出，故云滑稽。”</span>
<br>
<br>　　武帝时有所幸倡郭舍人者，发言陈辞虽不合大道，然令人主和说。武帝少时，东武
侯母①常养帝，②帝壮时，号之曰“大乳母”。率一月再朝。朝奏入，有诏使幸臣马游
卿以帛五十匹赐乳母，又奉饮L飧养乳母。乳母上书曰：“某所有公田，愿得假倩之。”
帝曰：“乳母欲得之乎？”以赐乳母。乳母所言，未尝不听。有诏得令乳母乘车行驰道
中。当此之时，公卿大臣皆敬重乳母。乳母家子孙奴从者横暴长安中，当道掣顿人车马，
夺人衣服。闻于中，不忍致之法。
<br>
<br>　　有司请徙乳母家室，处之于边。奏可。乳母当入至前，面见辞。乳母先见郭舍人，
为下泣。舍人曰：“即入见辞去，疾步数还顾。”乳母如其言，谢去，疾步数还顾。郭
舍人疾言骂之曰：“咄！老女子！何不疾行！陛下已壮矣，宁尚须汝乳而活邪？尚何还
顾！”于是人主怜焉悲之，乃下诏止无徙乳母，罚谪谮之者。③
<br>
<br>　　<span style="font-size:10.5pt;color:'004060'">注①索隐案：东武，县名；侯，乳母姓。
<br>
<br>　　注②正义高祖功臣表云东武侯郭家，高祖六年封。子他，孝景六年弃市，国除。盖
他母常养武帝。
<br>
<br>　　注③索隐罚适谮之者。谓武帝罚谪谮乳母之人也。</span>
<br>
<br>　　武帝时，齐人有东方生名朔，①以好古传书，爱经术，多所博观外家之语。
<br>
<br>　　朔初入长安，至公车上书，②凡用三千奏牍。公车令两人共持举其书，仅然能胜之。
人主从上方读之，止，辄乙其处，读之二月乃尽。诏拜以为郎，常在侧侍中。数召至前
谈语，人主未尝不说也。时诏赐之食于前。饭已，尽怀其余肉持去，衣尽污。数赐缣帛，
檐揭而去。徒用所赐钱帛，取少妇于长安中好女。
<br>
<br>　　率取妇一岁所者即弃去，更取妇。所赐钱财尽索之于女子。人主左右诸郎半呼之
“狂人”。人主闻之，曰：“令朔在事无为是行者，若等安能及之哉！”朔任其子为郎，
又为侍谒者，常持节出使。朔行殿中，郎谓之曰：“人皆以先生为狂。”
<br>
<br>　　朔曰：“如朔等，所谓避世于朝廷闲者也。古之人，乃避世于深山中。”时坐席中，
酒酣，据地歌曰：“陆沉于俗，③避世金马门。宫殿中可以避世全身，何必深山之中，
蒿庐之下。”金马门者，宦*[者]*署门也，门傍有铜马，故谓之曰“金马门”。
<br>
<br>　　<span style="font-size:10.5pt;color:'004060'">注①索隐案：仲长统云迁为滑稽传，序优旃事，不称东方朔，非也。朔之行事，岂
直旃p孟之比哉。而桓谭亦以迁为是，又非也。正义汉书云：“平原厌次人也。”舆地
志云：“厌次，宜是富平县之乡聚名也。”括地*[志]*云：“富平故城在仓州阳信县东
南四十里，汉县也。”
<br>
<br>　　注②正义百官表云]尉属官有公车司马。汉仪注云：“公车司马掌殿司马门，夜徼
宫，天下上事及阙下，凡所征召皆总领之。秩六百石。”
<br>
<br>　　注③索隐司马彪云：“谓无水而沉也。”</span>
<br>
<br>　　时会聚宫下博士诸先生与论议，共难之①曰：“苏秦p张仪一当万乘之主，而都卿
相之位，泽及后世。今子大夫修先王之术，慕圣人之义，讽诵诗书百家之言，不可胜数。
着于竹帛，自以为海内无双，即可谓博闻辩智矣。然悉力尽忠以事圣帝，旷日持久，积
数十年，官不过侍郎，位不过执戟，意者尚有遗行邪？
<br>
<br>　　其故何也？”东方生曰：“是固非子所能备也。彼一时也，此一时也，岂可同哉！
<br>
<br>　　夫张仪p苏秦之时，周室大坏，诸侯不朝，力政争权，相禽以兵，并为十二国，未
有雌雄，得士者强，失士者亡，故说听行通，身处尊位，泽及后世，子孙长荣。今非然
也。圣帝在上，德流天下，诸侯宾服，威振四夷，连四海之外以为席，安于覆盂，天下
平均，合为一家，动发举事，犹如运之掌中。贤与不肖，何以异哉？方今以天下之大，
士民之，竭精驰说，并进辐凑者，不可胜数。
<br>
<br>　　悉力慕义，困于衣食，或失门户。使张仪p苏秦与仆并生于今之世，曾不能得掌故，
安敢望常侍侍郎乎！传曰：‘天下无害，虽有圣人，无所施其才；上下和同，虽有贤
者，无所立功。’故曰时异则事异。虽然，安可以不务修身乎？
<br>
<br>　　诗曰：‘鼓钟于宫，声闻于外。鹤鸣九皋，声闻于天。’。苟能修身，何患不荣！
太公躬行仁义七十二年，逢文王，得行其说，封于齐，七百岁而不绝。此士之所以日夜
孜孜，修学行道，不敢止也。今世之处士，时虽不用，崛然独立，块然独处，上观许由，
下察接舆，策同范蠡，忠合子胥，天下和平，与义相扶，寡偶少徒，固其常也。子何疑于余哉！”于是诸先生默然无以应也。
<br>
<br>　　<span style="font-size:10.5pt;color:'004060'">注①索隐与议论，共难之。案：方朔设词对之，即下文是答对之难也。</span>
<br>
<br>　　建章宫①后合重栎②中有物出焉，其状似麋。以闻，武帝往临视之。问左右k臣习
事通经术者，莫能知。诏东方朔视之。朔曰：“臣知之，愿赐美酒粱饭大飧臣，臣乃言。”
诏曰：“可。”已又曰：“某所有公田鱼池蒲苇数顷，陛下以赐臣，臣朔乃言。”诏曰：
“可。”于是朔乃肯言，曰：“所谓驺牙③者也。
<br>
<br>　　远方当来归义，而驺牙先见。其齿前后若一，齐等无牙，故谓之驺牙。”其后一岁
所，匈奴混邪王果将十万来降汉。乃复赐东方生钱财甚多。
<br>
<br>　　<span style="font-size:10.5pt;color:'004060'">注①正义在长安县西北二十里故城中。
<br>
<br>　　注②索隐上逐龙反，下音历。重栎，栏J之下有重栏处也。
<br>
<br>　　注③索隐驺音邹。按：方朔以意自立名而偶中也。以有九牙齐等，故谓之驺牙，犹
驺骑然也。</span>
<br>
<br>　　至老，朔且死时，谏曰：“诗云‘营营青蝇，止于蕃。恺悌君子，无信谗言。谗言
罔极，交乱四国’。愿陛下远巧佞，退谗言。”帝曰：“今顾东方朔多善言？”
<br>
<br>　　怪之。居无几何，朔果病死。传曰：“鸟之将死，其鸣也哀；人之将死，其言也善。”
此之谓也。
<br>
<br>　　武帝时，大将军]青者，]后兄也，①封为长平侯。从军击匈奴，至余吾水上而还，
斩首捕虏，有功来归，诏赐金千斤。将军出宫门，齐人东郭先生以方士待诏公车，当道
遮]将军车，拜谒曰：“愿白事。”②将军止车前，东郭先生旁车言曰：“王夫人新得
幸于上，家贫。今将军得金千斤，诚以其半赐王夫人之亲，人主闻之必喜。此所谓奇策
便计也。”]将军谢之曰：“先生幸告之以便计，请奉教。”于是]将军乃以五百金为
王夫人之亲寿。王夫人以闻武帝。帝曰：“大将军不知为此。”问之安所受计策，对曰：
“受之待诏者东郭先生。”
<br>
<br>　　诏召东郭先生，拜以为郡都尉。东郭先生久待诏公车，贫困饥寒，衣敝，履不完。
行雪中，履有上无下，足尽践地。道中人笑之，东郭先生应之曰：“谁能履行雪中，令
人视之，其上履也，其履下处乃似人足者乎？”及其拜为二千石，佩青③出宫门，行
谢主人。故所以同官待诏者，等比祖道于都门外。荣华道路，立名当世。④此所谓衣褐
怀宝者也。⑤当其贫困时，人莫省视；至其贵也，乃争附之。谚曰：“相马失之瘦，相
士失之贫。”其此之谓邪？
<br>
<br>　　<span style="font-size:10.5pt;color:'004060'">注①集解徐广曰：“]青传曰子夫之弟也。”
<br>
<br>　　注②集解徐广曰：“]青传云宁乘说青而拜为东海都尉。”
<br>
<br>　　注③集解徐广曰：“音瓜，一音螺，青绶。”
<br>
<br>　　注④集解徐广曰：“东郭先生也。”
<br>
<br>　　注⑤索隐此指东郭先生也，言其身衣褐而怀宝玉。</span>
<br>
<br>　　王夫人病甚，人主至自往问之曰：“子当为王，欲安所置之？”对曰：“愿居洛阳。”
人主曰：“不可。洛阳有武库p敖仓，当关口，天下咽喉。自先帝以来，传不为置王。
然关东国莫大于齐，可以为齐王。”王夫人以手击头，呼“幸甚”。
<br>
<br>　　王夫人死，号曰“齐王太后薨”。
<br>
<br>　　昔者，齐王使淳于髡献鹄于楚。①出邑门，道飞其鹄，徒揭空笼，造诈成辞，往见
楚王曰：“齐王使臣来献鹄，过于水上，不忍鹄之渴，出而饮之，去我飞亡。
<br>
<br>　　吾欲刺腹绞颈而死。恐人之议吾王以鸟兽之故令士自伤杀也。鹄，毛物，多相类者，
吾欲买而代之，是不信而欺吾王也。欲赴佗国奔亡，痛吾两主使不通。
<br>
<br>　　故来服过，叩头受罪大王。”楚王曰：“善，齐王有信士若此哉！”厚赐之，财倍
鹄在也。
<br>
<br>　　<span style="font-size:10.5pt;color:'004060'">注①索隐案：韩诗外传齐使人献鹄于楚，不言髡。又说苑云魏文侯使舍人无择献鸿
于齐，皆略同而事异，殆相涉乱也。</span>
<br>
<br>　　武帝时，征北海太守①诣行在所。有文学卒史王先生者，自请与太守俱，“吾有益
于君”，君许之。诸府掾功曹白云：“王先生嗜酒，多言少实，恐不可与俱。”
<br>
<br>　　太守曰：“先生意欲行，不可逆。”遂与俱。行至宫下，待诏宫府门。王先生徒怀
钱沽酒，与]卒仆射饮，日醉，不视其太守。太守入跪拜。王先生谓户郎曰：“幸为我呼吾君至门内遥语。”户郎为呼太守。太守来，望见王先生。王先生曰：“天子即问君何以治北海②令无盗贼，君对曰何哉？”对曰：“选择贤材，各任之以其
能，赏异等，罚不肖。”王先生曰：“对如是，是自誉自伐功，不可也。愿君对言，非
臣之力，尽陛下神灵威武所变化也。”太守曰：“诺。”召入，至于殿下，有诏问之曰：
“何于治北海，令盗贼不起？”叩头对言：“非臣之力，尽陛下神灵威武之所变化也。”
武帝大笑，曰：“于呼！安得长者之语而称之！安所受之？”对曰：“受之文学卒史。”帝曰：“今安在？”对曰：“在宫府门外。”
<br>
<br>　　有诏召拜王先生为水衡丞，以北海太守为水衡都尉。传曰：“美言可以市，尊行可
以加人。君子相送以言，小人相送以财。”
<br>
<br>　　<span style="font-size:10.5pt;color:'004060'">注①索隐汉书宣帝征渤海太守龚遂，非武帝时，此褚先生记谬耳。
<br>
<br>　　注②正义今青州。</span>
<br>
<br>　　魏文侯时，西门豹为邺令。①豹往到邺，会长老，问之民所疾苦。长老曰：“苦为
河伯娶妇，②以故贫。”豹问其故，对曰：“邺三老p廷掾常岁赋敛百姓，收取其钱得
数百万，用其二三十万为河伯娶妇，与祝巫共分其余钱持归。当其时，巫行视小家女好
者，云是当为河伯妇，即娉取。洗沐之，为治新缯绮e衣，闲居斋戒；为治斋宫河上，
张缇绛帷，③女居其中。为具牛酒饭食，*(行)*十余日。共粉饰之，如嫁女床席，令女
居其上，浮之河中。始浮，行数十里乃没。其人家有好女者，恐大巫祝为河伯取之，以
故多持女远逃亡。以故城中益空无人，又困贫，所从来久远矣。民人俗语曰‘即不为河
伯娶妇，水来漂没，溺其人民’云。”西门豹曰：“至为河伯娶妇时，愿三老p④巫祝
p父老送女河上，幸来告语之，吾亦往送女。”皆曰：“诺。”
<br>
<br>　　<span style="font-size:10.5pt;color:'004060'">注①正义今相州县也。
<br>
<br>　　注②正义河伯，华阴潼乡人，姓冯氏，名夷。浴于河中而溺死，遂为河伯也。
<br>
<br>　　注③正义缇，他礼反。顾野王云：“黄赤色也。又音啼，厚缯也。”
<br>
<br>　　注④正义亭三老。</span>
<br>
<br>　　至其时，西门豹往会之河上。三老p官属p豪长者p里父老皆会，以人民往观之者
三二千人。其巫，老女子也，已年七十。从弟子女十人所，皆衣缯单衣，立大巫后。西
门豹曰：“呼河伯妇来，视其好丑。”即将女出帷中，来至前。豹视之，顾谓三老p巫
祝p父老曰：“是女子不好，烦大巫妪为入报河伯，得更求好女，后日送之。”即使吏
卒共抱大巫妪投之河中。有顷，曰：“巫妪何久也？弟子趣之！”复以弟子一人投河中。有顷，曰：“弟子何久也？复使一人趣之！”
<br>
<br>　　复投一弟子河中。凡投三弟子。西门豹曰：“巫妪弟子是女子也，不能白事，烦三
老为入白之。”复投三老河中。西门豹簪笔磬折，①向河立待良久。长老p吏傍观者皆
惊恐。西门豹顾曰：“巫妪p三老不来还，柰之何？”欲复使廷掾与豪长者一人入趣之。
皆叩头，叩头且破，额血流地，色如死灰。西门豹曰：“诺，且留待之须臾。”须臾，
豹曰：“廷掾起矣。状河伯留客之久，若皆罢去归矣。”邺吏民大惊恐，从是以后，不敢复言为河伯娶妇。
<br>
<br>　　<span style="font-size:10.5pt;color:'004060'">注①正义簪笔，谓以毛装簪头，长五寸，插在冠前，谓之为笔，言插笔备礼也。磬
折，谓曲体揖之，若石磬之形曲折也。磬，一片黑石；凡十二片，树在上击之。其形
皆中曲垂两头，言人腰侧似也。</span>
<br>
<br>　　西门豹即发民凿十二渠，引河水灌民田，①田皆溉。当其时，民治渠少烦苦，不欲
也。豹曰：“民可以乐成，不可与虑始。今父老子弟虽患苦我，然百岁后期令父老子孙
思我言。”至今皆得水利，民人以给足富。十二渠经绝驰道，到汉之立，而长吏以为十
二渠桥绝驰道，相比近，不可。欲合渠水，且至驰道合三渠为一桥。邺民人父老不肯听
长吏，以为西门君所为也，贤君之法式不可更也。
<br>
<br>　　长吏终听置之。故西门豹为邺令，名闻天下，泽流后世，无绝已时，几可谓非贤大
夫哉！
<br>
<br>　　<span style="font-size:10.5pt;color:'004060'">注①正义括地志云：“按：横渠首接漳水，盖西门豹p史起所凿之渠也。沟洫志云
‘魏文侯时，西门豹为邺令，有令名。至文侯曾孙襄王，与k臣饮，祝曰：“令吾臣皆如西门豹之为人臣也。”史起进曰：“魏氏之行田也以百亩，邺独二百亩，是田恶也。漳水在其傍，西门不知用，是不智；知而不兴，是不仁。仁智豹未之尽，
何足法也！”于是史起为邺令，遂引漳水溉邺，以富魏之河内’。左思魏都赋云‘西门溉其前，史起濯其后’也。”</span>
<br>
<br>　　传曰：“子产治郑，民不能欺；子贱治单父，民不忍欺；西门豹治邺，民不敢欺。”
<br>
<br>　　三子之才能谁最贤哉？辨治者当能别之。①
<br>
<br>　　<span style="font-size:10.5pt;color:'004060'">注①集解魏文帝问k臣：“三不欺，于君德孰优？”太尉钟繇p司徒华歆p司空王
朗对曰：“臣以为君任德，则臣感义而不忍欺；君任察，则臣畏觉而不能欺；君任刑，则臣畏罪而不敢欺。任德感义，与夫导德齐礼有耻且格等趋者也。任察畏罪，与夫导政齐刑免而无耻同归者也。孔子曰：‘为政以德，譬如北辰，居其所而星
共之。’考以斯言，论以斯义，臣等以为不忍欺不能欺，优劣之县在于权衡，非徒低n
之差，乃钧铢之觉也。且前志称‘仁者安仁，智者利仁，畏罪者强仁’。校其仁者，功
则无以殊；核其为仁者，则不得不异。安仁者，性善者也；利仁者，力行者也；强仁者，
不得已者也。三仁相比，则安仁优矣。易称‘神而化之，使民宜之’。若君化使民然也。
然则安仁之化与夫强仁之化，优劣亦不得不相县绝也。然则三臣之不欺虽同，所以不欺
异矣。则纯以恩义崇不欺，与以威察成不欺，既不可同概而比量，又不得错综而易处。”
索隐案：此三不欺自古传记先达共所称述，今褚先生因记西门豹而称之以成说也。循吏
传记子产相郑，仁而且明，故人不能欺之也。子贱为政清净，唯弹琴，三年不下堂而化，
是人见思，故不忍欺之。豹以威化御俗，故人不敢欺。其德优劣，钟p华之评为允当
也。</span>
<br>
<br>　　【索隐述赞】滑稽鸱夷，如脂如韦。敏捷之变，学不失词。淳于索绝，赵国兴师。
楚优拒相，寝丘获祠。伟哉方朔，三章纪之。

</span></td>
  </tr>
<tr><td align=center><a href="index.htm"><span style="font-size:12pt; color: #2895C3; letter-spacing: 1px; line-height: 25px;">返&nbsp;&nbsp;回</span></a>&nbsp;&nbsp;&nbsp;&nbsp;<a href="127.htm"><span style="font-size:12pt; color: #2895C3; letter-spacing: 1px; line-height: 25px;">下一页</span></a></td></tr>
</table>
</center></div>
<div align="center"><center>
<table border=0 width=100% cellspacing=0 cellpadding=0>

<tr>
 <td  align='center'style="font-size: 11.5pt"><hr width="85%" size="1" 
 color="#CBE2EC"><a href="http://www.my285.com/">梦远书城(<font face="华文新魏">my285.com</font>)</a></td></tr></table>
</center></div>
<div align="center">
<script src="http://www.my285.com/41tf/gdx.js"></script>
<script src="http://www.my285.com/41tf/wd.js"></script></div>


<center><script src="../../41tf/WB.js"></script></center>
<script src="../../41tf/wdp.js"></script>
<script src="../../41tf/wdt.js"></script>
<div style='display:"none"'><script src="../../41tf/tj.js"></script></div>

</body>

<!-- Mirrored from www.my285.com/shishu/shiji/126.htm by HTTrack Website Copier/3.x [XR&CO'2007], Thu, 21 Mar 2013 04:01:06 GMT -->
</html>
