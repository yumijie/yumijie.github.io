<html>

<!-- Mirrored from www.my285.com/shishu/hanshu/008.htm by HTTrack Website Copier/3.x [XR&CO'2007], Thu, 21 Mar 2013 05:06:12 GMT -->
<head>
<meta http-equiv="Content-Type" content="text/html; charset=gb2312">
<title>梦远书城_班固・汉书</title>
<link rel="stylesheet" href="images/wyt.css">

</head>
<center><script src="http://www.my285.com/41tf/DH1.js"></script></center>
<table border="0" width="100%" cellspacing="0" cellpadding="0" background="../../41tf/bj1.gif">
<tr><td align="center">
<script src="../../41tf/DH0.js"></script></td></tr></table>
<center><script src="../../41tf/DH.js"></script></center>
<div align="center">
<script src="http://www.my285.com/41tf/dd.js"></script>
<script src="http://www.my285.com/41tf/gds.js"></script></div><body bgcolor="#f7f7e7" topmargin="2" leftmargin="0" rightmargin="0" bottommargin="0">
<div align="center"><img src="images/logo.gif" width="165" height="41"></div>
<div align="center"><hr color="#B9F2BC" width=650></div>
<div align=center><table width=650>
   <tr><td align=right style="font-size:12pt; color: #079912; letter-spacing: 1px; line-height: 25px;">卷七&nbsp;&nbsp;&nbsp;&nbsp;昭帝纪第七
</span></td></tr></table></div><p>
<div align="center"><center>

<table border="0" width="85%">
  <tr>
    <td style="font-size:12pt;line-height:150%;">
<br>
<br>　　孝昭皇帝，武帝少子也。母曰赵婕妤，本以有奇异得幸，及生帝，亦奇异。语在《外戚传》。
<br>
<br>　　武帝末，戾太子败，燕王旦、广陵王胥行骄，后元二年二月上疾病，遂立昭帝为太子，年八岁。以侍中奉车都尉霍光为大司马大将军，受遗诏辅少主。
<br>
<br>　　明日，武帝崩。戊辰，太子即皇帝位，谒高庙。帝姊鄂邑公主益汤沐邑，为长公主，共养省中。
<br>
<br>　　大将军光秉政，领尚书事，车骑将军金日、左将军上官桀副焉。
<br>
<br>　　夏六月，赦天下。
<br>
<br>　　秋七月，有星孛于东方。
<br>
<br>　　济北王宽有罪，自杀。
<br>
<br>　　赐长公主及宗室昆弟各有差。追遵赵婕妤为皇太后，起云陵。
<br>
<br>　　冬，匈奴入朔方，杀略吏民。发军屯西河，左将军桀行北边。
<br>
<br>　　始元元年春二月，黄鹄下建章宫太液池中。公卿上寿。赐诸侯王、列侯、宗室金钱各有差。
<br>
<br>　　已亥，上耕于钩盾弄田。
<br>
<br>　　益封燕王、广陵王及鄂邑长公主各万三千户。
<br>
<br>　　夏，为太后起园庙云陵。
<br>
<br>　　益州廉头、姑缯、柯谈指、同并二十四邑皆反。遣水衡都尉吕破胡募吏民及发犍为、蜀郡奔命击益州，大破之。
<br>
<br>　　有司请河内属冀州，河东属并州。
<br>
<br>　　秋七月，赦天下，赐民百户牛、酒。大雨，渭桥绝。
<br>
<br>　　八月，齐孝王孙刘泽谋反，欲杀青州刺史隽不疑，发觉，皆伏诛。迁不疑为京兆尹，赐钱百万。
<br>
<br>　　九月丙子，车骑将军日薨。
<br>
<br>　　闰月，遣故廷尉王平等五人持节行郡国，举贤良，问民所疾苦、冤、失职者。
<br>
<br>　　冬，无冰。
<br>
<br>　　二年春正月，大将军光、左将军桀皆以前捕斩反虏重合侯马通功封，光为博陆侯，桀为安阳侯。
<br>
<br>　　以宗室毋在位者，举茂才刘辟强、刘长乐皆为光禄大夫，辟强守长乐卫尉。
<br>
<br>　　三月，遣使者振贷贫民毋种、食者。
<br>
<br>　　秋八月，诏曰：“往年灾害多，今年蚕、麦伤，所振贷种、食勿收责，毋令民出令年田租。”
<br>
<br>　　冬，发习战射士诣朔方，调故吏将屯田张掖郡。
<br>
<br>　　三年春二月，有星孛于西北。
<br>
<br>　　秋，募民徙云陵，赐钱、田、宅。
<br>
<br>　　冬十月，凤皇集东海，遣使者祠其处。
<br>
<br>　　十一月壬辰朔，日有蚀之。
<br>
<br>　　四年春三月甲寅，立皇后上官氏。赦天下。辞讼在后二年前，皆勿听治。
<br>
<br>　　夏六月，皇后见高庙。赐长公主、丞相、将军、列侯、中二千石以下及郎吏、宗室钱、帛各有差。
<br>
<br>　　徙三辅富人云陵，赐钱，户十万。
<br>
<br>　　秋七月，诏曰：“比岁不登，民匮于食，流庸未尽还，往时令民共出马，其止勿出。诸给中都官者，且减之。”
<br>
<br>　　冬，遣大鸿胪田广明击益州。
<br>
<br>　　廷尉李种坐故纵死罪弃市。
<br>
<br>　　五年春正月，追尊皇太后父为顺成侯。
<br>
<br>　　夏阳男子张延年诣北阙，自称卫太子，诬罔，要斩。
<br>
<br>　　夏，罢天下亭母马及马弩关。
<br>
<br>　　六月，封皇后父骠骑将军上官安为桑乐侯。
<br>
<br>　　诏曰：“朕以眇身获保宗庙，战战栗栗，夙兴夜寐，修古帝王之事，诵《保傅传》、《孝经》、《论语》、《尚书》，未云有明。其令三辅、太常举贤良各二人，郡国文学高第各一人。赐中二千石以下至吏、民爵，各有差。”
<br>
<br>　　罢儋耳、真番郡。
<br>
<br>　　秋，大鸿胪广明、军正王平击益州，斩首捕虏三万余人，获畜产五万余头。
<br>
<br>　　六年春正月，上耕于上林。
<br>
<br>　　二月，诏有司问郡国所举贤良、文学民所疾苦。议罢盐、铁、榷酤。
<br>
<br>　　刂屑嗨瘴淝笆剐倥，留单于庭十九岁乃还，奉使全节，以武为典属国，赐钱百万。
<br>
<br>　　夏，旱，大雩，不得举火。
<br>
<br>　　秋七月，罢榷酤官，令民得以律占租，卖酒升四钱。以边塞阔远，取天水、陇西、张掖郡各二县置金城郡。
<br>
<br>　　诏曰：“钩町侯毋波率其君长、人民击反者，斩首捕虏有功。其立毋波为钩町王。大鸿胪广明将率有功，赐爵关内侯，食邑。”
<br>
<br>　　元凤元年春，长公主共养劳苦，复以蓝田益长公主汤沐邑。
<br>
<br>　　泗水戴王前甍，以毋嗣，国除。后宫有遗腹子爰，相、内史不奏言，上闻而怜之，立爰为泗水王。相、内史皆下狱。
<br>
<br>　　三月，赐郡国所选有行义者涿郡韩福等五人帛，人五十匹，遣归。诏曰：“朕闵劳以官职之事，其务修孝、弟以孝乡里。令郡、县常以正月赐羊、酒。有不幸者赐衣被一袭，祠以中牢。”
<br>
<br>　　武都氐人反，遣执金吾马适建、龙额侯韩增、大鸿胪广明将三辅、太常徒，皆免刑击之。
<br>
<br>　　夏六月，赦天下。
<br>
<br>　　秋七月乙亥晦，日有蚀之，既。
<br>
<br>　　八月，改始元为元凤。
<br>
<br>　　九月，鄂邑长公主、燕王旦与左将军上官桀、桀子票骑将军安、御史大夫桑弘羊皆谋反，伏诛。初，桀、安父子与大将军光争权，欲害之，诈使人为燕王旦上书言光罪。时上年十四，觉其诈。后有谮光者，上辄怒曰：“大将军国家忠臣，先帝所属，敢有谮毁者，坐之。”光由是得尽忠。语在燕王、霍光《传》。
<br>
<br>　　冬十月，诏曰：“左将军安阳侯桀、票骑将军桑乐侯安、御史大夫弘羊皆数以邪枉干辅政，大将军不听，而怀怨望，与燕王通谋，置驿往来相约结。燕王遣寿西长、孙纵之等赂遗长公主、丁外人、谒者杜延年、大将军长史公孙遗等，交通私书，共谋令长公主置酒，伏兵杀大将军光，征立燕王为天子，大逆毋道。故稻田使者燕仓先发觉，以告大司农敞，敞告谏大夫延年，延年以闻。丞相征事任宫手捕斩桀，丞相少史王寿诱将安入府门，皆已伏诛，吏民得以安。封延年、仓、宫、寿皆为列侯。”又曰：“燕王迷惑失道，前与齐王子刘泽等为逆，抑而不扬，望王反道自新，今乃与长公主及左将军桀等谋危宗庙。王及公主皆自伏辜。其赦王太子建、公主子文信及宗室子与燕王、上官桀等谋反父母同产当坐者，皆免为庶人。其吏为桀等所诖误，未发觉在吏者，除其罪。”
<br>
<br>　　二年夏四月，上自建章宫徙未央宫，大置酒。赐郎从宫帛，及宗室子钱，人二十万。吏民献牛、酒者赐帛，人一匹。
<br>
<br>　　六月，赦天下。诏曰：“朕闵百姓未赡，前年减漕三百万石。颇省乘舆马及苑马，以补边郡三辅传马。其令郡国毋敛今年马口钱，三辅、太常郡得以叔、粟当赋。”
<br>
<br>　　三年春正月，泰山有大石自起立，上林有柳树枯僵自起生。
<br>
<br>　　罢中牟苑赋贫民。诏曰：“乃者民被水灾，颇匮于食，朕虚仓廪，使使者振困乏。其止四年毋漕。三年以前所振贷，非丞相、御史所请，边郡受牛者勿收责。”
<br>
<br>　　夏四月，少府徐仁、廷尉王平、左冯翊贾胜胡皆坐纵反者，仁自杀，平、胜胡皆要斩。
<br>
<br>　　冬，辽东乌桓反，以中朗将范明友为度辽将军，将北边七郡，郡二千骑击之。
<br>
<br>　　四年春正月丁亥，帝加元服，见于高庙。赐诸侯王、丞相、大将军、列侯、宗室下至吏、民金、帛、牛、酒各有差。赐中二千石以下及天下民爵。毋收四年、五年口赋。三年以前逋更赋未入者，皆勿收。令天下T五日。
<br>
<br>　　甲戌，丞相千秋薨。
<br>
<br>　　夏四月，诏曰：“度辽将军明友前以羌骑校尉将羌王、侯、君、长以下击益州反虏，后复率击武都反氐，今破乌桓，斩虏获生，有功。其封明友为平陵侯。平乐监傅介子持节使，诛斩楼兰王安，归首县北阙，封义阳侯。”
<br>
<br>　　五月丁丑，孝文庙正殿火，上及群臣皆素服。发中二千石将五校作治，六月成。太常及庙令、丞、郎吏皆劾大不敬，会赦，太常L阳侯德免为庶人。
<br>
<br>　　六月，赦天下。
<br>
<br>　　五年春正月，广陵王来朝，益国万一千户，赐钱二千万，黄金二百斤，剑二，安车一，乘马二驷。
<br>
<br>　　夏，大旱。
<br>
<br>　　六月，发三辅及郡国恶少年吏有告劾亡者，屯辽东。
<br>
<br>　　秋，罢象郡，分属郁林、柯。
<br>
<br>　　冬十一月，大雷。
<br>
<br>　　十二月庚戌，丞相薨。
<br>
<br>　　六年春正月，募郡国徒筑辽东玄菟城。夏，赦天下。诏曰：“夫谷贱伤农，今三辅、太常谷减贱，其令以叔粟当今年赋。”
<br>
<br>　　右将军张安世宿卫忠谨，封富平侯。
<br>
<br>　　乌桓复犯塞，遣度辽将军范明友击之。
<br>
<br>　　元平元年春二月，诏曰：“天下以农、桑为本。日者省用，罢不急官，减外徭，耕、桑者益众，而百姓未能家给，朕甚愍焉。其减口赋钱。”有司奏请减什三，上许之。
<br>
<br>　　甲申晨，有流星，大如月，众星皆随西行。
<br>
<br>　　夏四月癸未，帝崩于未央宫。
<br>
<br>　　六月壬申，葬平陵。
<br>
<br>　　赞曰：昔周成以孺子继统，而有管、蔡四国流言之变。孝昭幼年即位，亦有燕、盍、上官逆乱之谋。成王不疑周公，孝昭委任霍光，各因其时以成名，大矣哉！承孝武奢侈余敝师旅之后，海内虚耗，户口减半，光知时务之要，轻徭薄赋，与民休息。至始元、元凤之间，匈奴和亲，百姓充实。举贤良、文学，问民所疾苦，议盐、铁而罢榷酤，尊号曰“昭”，不亦宜乎！


</span></td>
  </tr>
<tr><td align=center><a href="index.htm"><span style="font-size:12pt; color: #079912; letter-spacing: 1px; line-height: 25px;">返&nbsp;&nbsp;回</span></a>&nbsp;&nbsp;&nbsp;&nbsp;<a href="009.htm"><span style="font-size:12pt; color: #079912; letter-spacing: 1px; line-height: 25px;">下一页</span></a></td></tr>
</table>
</center></div>
<div align="center"><center>
<table border=0 width=100% cellspacing=0 cellpadding=0>
<tr><td width='100%' height='12'><img src='http://www.my285.com/shishu/hanshu/images/dot.gif' border='0' width='1' height='1'></td></tr>
<tr>
 <td align='center' style='line-height: 25px;'><b style='font-size: 8pt; font-family: Arial;'><a href="http://www.my285.com/"><span style="font-size: 11.5pt">梦远书城(<font face="华文新魏">my285.com</font>)</span></a>
</td></tr></table>
</center></div>
<div align="center">
<script src="http://www.my285.com/41tf/gdx.js"></script>
<script src="http://www.my285.com/41tf/wd.js"></script></div>


<center><script src="../../41tf/WB.js"></script></center>
<script src="../../41tf/wdp.js"></script>
<script src="../../41tf/wdt.js"></script>
<div style='display:"none"'><script src="../../41tf/tj.js"></script></div>

</body>

<!-- Mirrored from www.my285.com/shishu/hanshu/008.htm by HTTrack Website Copier/3.x [XR&CO'2007], Thu, 21 Mar 2013 05:06:14 GMT -->
</html>
