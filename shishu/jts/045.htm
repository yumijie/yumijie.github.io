<HTML>
<!-- Mirrored from www.my285.com/shishu/jts/045.htm by HTTrack Website Copier/3.x [XR&CO'2007], Thu, 21 Mar 2013 05:27:33 GMT -->
<HEAD><meta http-equiv="Content-Type" content="text/html; charset=GB2312"><TITLE>梦远书城_旧唐书_志第二十一 地理四</TITLE>
<META NAME="keywords" CONTENT="沈d 旧唐书 志第二十一 地理四">
<META NAME="description" CONTENT="沈d - 旧唐书 - 志第二十一 地理四">

<style>
<!--
#page {position:absolute; z-index:0; left:0px; top:0px}
.tt3 {font: 9pt/12pt "宋体"}
.tt2 {font: 12pt/15pt "宋体"}
a {text-decoration:none}
a:hover {color: blue;text-decoration:underline}
-->
</style>

</head>
<center><script src="http://www.my285.com/41tf/DH1.js"></script></center>
<table border="0" width="100%" cellspacing="0" cellpadding="0" background="../../41tf/bj1.gif">
<tr><td align="center">
<script src="../../41tf/DH0.js"></script></td></tr></table>
<center><script src="../../41tf/DH.js"></script></center>
<div align="center">
<script src="http://www.my285.com/41tf/dd.js"></script>
<script src="http://www.my285.com/41tf/gds.js"></script></div><body text="#000000" aLink=#9900ff link=#006699 vLink=#006699 bgcolor="#F5F8F8" leftmargin="3" topmargin="3" marginheight="3" marginwidth="3">
<TABLE WIDTH="100%" CELLPADDING=10 CELLSPACING=0 BORDER=0>
<TR>
<TD CLASS="tt3" VALIGN="top" width="8%"  ><strong><A HREF="046.htm">后一页</A><BR>
<A HREF="044.htm">前一页</A><BR>

<A HREF="index.htm">回目录</A><BR>
<A HREF="http://www.my285.com/index.htm">回首页</A><BR>
</strong>
</TD>
<TD class="tt2"  width="84%" style="line-height: 150%"><center><FONT style="FONT-SIZE: 16.5pt" COLOR="#FF6666" FACE="楷体_GB2312"><B>志第二十一 地理四</B></center></FONT>
<hr color="#EE9B73" size="1" width="94%">
<BR>
<BR>
　　○剑南道东西道九　岭南道五管十
<BR>
　　△剑南道
<BR>
　　成都府　隋蜀郡。武德四年，改为益州，置总管府，管益、绵、陵、遂、资、雅、嘉、沪、戎、会、松、翼、`、南宁、昆、恭十七州。益州领成都、雒、九陇、郫、双流、新津、晋原、青城、阳安、金水、平泉、玄武、绵竹等十三县。又置唐隆、导江二县。二年，分置邛、眉、普、荣、登五州，属总管府。又置新都、什邡二县。三年，罢总管，置西南道行台。仍分绵竹、导江、九龙三县立髦荩阳安、金水、平泉三县立简州，割玄武属梓州。又析置德阳、新繁、万春三县。九年，罢行台，置都督府，督益、绵、简、嘉、陵、眉、犍、邛十州，并督`、南宁、会都督府。贞观二年，废髦葜九陇、绵竹、导江来属，仍改万春为温江。六年。罢南宁都督，更置戎州都督，属益州。八年，兼领南金州都督。十年，又督益、绵、简、嘉、陵、雅、眉、邛八州，茂、`二都督。十七年，置蜀县。龙朔二年，升为大都督府，仍置广都县。咸亨二年，置金堂。仪凤二年，又置唐昌、餮舳县。垂拱三年，分雒、九陇等十三县置彭、蜀二州。其年，又置犀浦县。圣历三年，又置东阳县。天宝元年，改益州为蜀郡，依旧大都督府，督剑南三十八郡。十五载，玄宗幸蜀，驻跸成都。至德二年十月，驾回西京，改蜀郡为成都府，长史为尹。又分为剑南东川、西川，各置节度使。广德元年，黄门侍郎严武为成都尹，复并东、西川为一节度。自崔宁镇蜀后，分为西川，自后不改。旧领县十六，户十一万七千八百八十九，口七十四万三百一十二。汉朝蜀郡，户二十六万八千二百七十，口一百二十四万。天宝领县十，户十六万九百五十，口九十二万八千一百九十九。在京师西南二千三百七十九里，至东都三千二百一十六里。
<BR>
　　成都　汉县，属蜀郡。汉朝成都一县，管户一万六千二百五十六。蜀，三代之时西南夷国，或臣或否。至秦惠王既霸西戎，欲广其地，乃令其相张仪、司马错伐蜀。取其地，立汉中、巴、蜀三郡。蜀王本都广都之樊乡，张仪平蜀后，自赤里街移治于少城，今州城是也。蜀城，张仪所筑
<BR>
　　华阳　贞观十七年，分成都县置蜀县，在州郭下，与成都分理。乾元元年二月，改为华阳。新都　汉县，属广汉郡
<BR>
　　新繁　汉繁县，属蜀郡。刘禅时加“新”字
<BR>
　　犀浦　垂拱二年，分成都县置
<BR>
　　双流　汉广都县地，属蜀郡。隋置双流县
<BR>
　　广都　龙朔三年，分双流置，取隋旧名
<BR>
　　郫　汉县，属蜀郡。隋置髦荩大业省为郫县。温江　汉郫县地，魏蜀郡治于此。隋为万春县。贞观元年，改为温江
<BR>
　　灵池　久视元年，分蜀县置东阳县。天宝元年，改为灵池。
<BR>
　　汉州上　垂拱二年，分益州五县置汉州。天宝元年，改为德阳郡。乾元元年，复为汉州。领县五，户六万九千五，口三十万八千二百三。至京师二千二百里，至东都三千一百一十六里。
<BR>
　　雒　汉县，属广汉郡。后汉置益州，治于雒。晋置新都郡，宋、齐为广汉郡。垂拱二年，置汉州。皆治雒县也
<BR>
　　德阳　后周废县。武德三年，分雒置
<BR>
　　什邡　汉县，属广汉郡。后周改为方宁。武德三年，改为什邡。雍齿侯邑，在县北四十步。绵竹　汉县，属广汉郡。隋开皇二年，置晋熙县。十八年，又改为孝水县。大业三年，改为绵竹。武德三年，属髦荨Ｖ莘希来属之
<BR>
　　金堂　咸亨二年，分雒县、新都置，属益州。垂拱二年，来属。
<BR>
　　彭州上　垂拱二年，分益州四县置彭州，天宝元年，改为蒙阳郡。乾元元年，复为彭州。领县四，户五万五千九百二十二，口三十五万七千三百八十七。至京师二千三百三十九里，至东都三千一百六十九里。
<BR>
　　九陇　州所治。汉繁县地，宋置晋寿郡，古城在县西北三里。梁置东益州。后魏为天水郡，仍改为九陇。初于县东三里置髦荩大业省。武德三年，复置髦荩领九陇、绵竹、导江三县，置彭州之名也。三县置，属益州。垂拱二年，属彭州。长寿二年，改为周昌。神龙初复置
<BR>
　　餮簟∫欠锒年，分九陇、雒、什邡三县置，属益州。垂拱三年，来属
<BR>
　　导江　蜀置都安县，后周改为汶山。武德元年，改为盘龙，寻改为导江。三年，割属髦荨Ｖ莘希属益州。旧治灌口城，武德元年，移治导江郡。垂拱二年，来属。
<BR>
　　蜀州　垂拱二年，分益州四县置。天宝元年，改为唐安郡。乾元元年，复为蜀州也。领县四，户五万六千五百七十七，口三十九万六百九十四。至京师三千三百三十二里，至东都三千一百七十二里。
<BR>
　　晋原　汉江源地，属蜀州。李雄立江源郡，晋改为多融县，又改为晋原。鹤鸣山，在西北十里
<BR>
　　青城　汉江源县地。南齐置齐基县，后周改为青城。山在西北三十二里。旧“青”字加水，开元十八年，去“水”为“青”
<BR>
　　唐安　本汉江源县地，后魏于此立犍为郡及k道县。隋省。武德元年复置，改为唐隆。长寿二年，为武隆。先天元年，改为唐安
<BR>
　　新津　汉武阳县，属犍为郡。后周改为新津，属益州。垂拱二年，属蜀州也。
<BR>
　　眉州上　隋眉山郡之通义县。武德二年，割嘉州之通义、丹棱、洪雅、青神、南安五县置眉州。五年，省南安。贞观二年，置隆山县。天宝元年，改为通义郡。乾元元年，复为眉州也。旧领县五，户三万六千九，口十六万九千七百五十五。天宝，户四万三千五百二十九，口一十七万五千二百五十六。至京师二千五百五十里，至东都三千二百八十九里。
<BR>
　　通义　后汉置通义县，属齐通郡。梁改为青州，后魏改为眉州。后改通义为安洛，又复通义。隋初为广通，寻改为通义。武德元年，于县置唐眉州也
<BR>
　　彭山　汉武阳县地，属犍为。晋于郡置西江阳郡。后魏增置隆山郡，以界内有鼎鼻山，地形隆故也。隋改为陵州隆山县。先天元年，改为彭山也
<BR>
　　丹棱　本南齐齐乐郡，后周改为洪雅县。隋改为丹棱，属嘉州。武德二年，来属也
<BR>
　　洪雅　后周洪雅镇，隋改为县。武德九年，置犍州。贞观初，州废，属眉州也。
<BR>
　　青神　汉南安县，属犍为郡。县临青衣江，西魏置青衣县。本治思蒙水口，武德八年，移于今治，属眉州也。
<BR>
　　绵州上　隋金山郡。武德元年，改为绵州，领巴西、昌隆、涪城、魏城、金山、万安、神泉七县。三年，分置显武、龙安、文义、盐泉四县。七年，省金山县。贞观元年，又省文义县。旧领县九，户四万三千九百四，口十九万五千五百六十三。天宝领县九，户六万五千六十六，口二十六万三千三百五十二。至京师二千五百九里，至东都三千二百五十九里。
<BR>
　　巴西　汉涪县，属广汉郡。晋置梓潼郡，西魏置潼州。隋改为绵州，炀帝改为金山郡。隋改涪为巴西县也。
<BR>
　　涪城　汉涪县地，东晋置始平郡。后魏改为涪城及潼县。隋改潼为涪城。
<BR>
　　昌明　汉涪县地，晋置汉昌县，后魏为昌隆。先天元年，改为昌明。旧有显武县，神龙元年，改为兴圣。开元二年废，并入昌明，仍分巴西、涪城、万安三县地置兴圣县。二十七年废，地各还本属。
<BR>
　　魏城　隋置
<BR>
　　罗江　汉涪县地。晋于梓潼水尾万安故城置万安县。后魏置万安郡，隋废。天宝元年，改万安为罗江。廉泉、让水，出县北平地也。
<BR>
　　神泉　汉涪县地。晋置西充国县，隋改为神泉，以县西泉能愈疾故也。
<BR>
　　盐泉　武德三年，分魏城置也。
<BR>
　　龙安　隋金山县。武德三年，复置，改为龙安。
<BR>
　　西昌　隋金山县。隋末废。永淳元年，复置，改为西昌也。
<BR>
　　剑州　隋普安郡。武德元年，改为始州，领县七。圣历二年，置剑门县。先天二年，改始州为剑州。天宝五年，改为普安郡。乾元元年，复为剑州也。旧领县七，户三万六千七百一十四，口十九万九十六。天宝领县八，户二万三千五百一十，口一十万四百五十。至京师一千六百六十二里，至东都二千五百六十里。
<BR>
　　普安　汉梓潼县，广汉郡治也。宋置南安郡，梁置南梁州，又改为安州。西魏改为始州，兼置普安郡。武德元年，复为始州。皆治于普安也。
<BR>
　　黄安　梁分梓潼县置梁安县，寻改为黄安。
<BR>
　　永归　隋分梓潼县置。
<BR>
　　梓潼　汉县。蜀先分广汉置梓潼，西魏改为潼川郡，隋为梓潼县。后魏自涪县移梓潼郡于今县，属始州，仍改郡为县也。
<BR>
　　阴平　晋流人入蜀，于县置北阴平郡。山北有十八陇山，山有陇十八也。
<BR>
　　武连　汉梓潼县地。宋置武都郡及下辨县，又改下辨为武功。后魏改为武连也。
<BR>
　　临津　汉梓潼县地。南齐置相厚县，隋改为临津也。
<BR>
　　剑门　圣历二年，分普安、永归、阴平三县地，于方期驿城置剑门，县界大剑山，即梁山也。其北三十里所，有小剑山。大剑山有剑阁道，三十里至剑处，张载刻铭之所。剑山东西二百三十一里。
<BR>
　　梓州上　隋新城郡。武德元年，改为梓州，领V、射洪、盐亭、飞乌四县。三年，又以益州玄武来属。四年，又置永泰县。调露元年，置铜山县。天宝元年，改为梓潼郡。乾元元年，复为梓州。乾元后，分蜀为东、西川，梓州a为东川节度使治所。旧领县七，户四万五千九百二十九，口二十四万八千三百九十四。天宝领县八，户六万一千八百二十四，口二十四万六千六百五十二。至京师二千九十里，至东都二千九百里。
<BR>
　　V　汉县，属广汉郡，历晋、宋、齐不改。梁于县置新州，西魏改为昌城郡。隋改为梓州，炀帝改为新城郡。郡城左带涪水，右挟中江，邻居水陆之要。梓州所治，以梓潼水为名也。
<BR>
　　射洪　汉V县地，后魏分置射洪县。娄缕滩东六里，有射江，语讹为“洪”。
<BR>
　　通泉　汉广汉县地，隋县也。
<BR>
　　玄武　汉底道县，属蜀郡。晋改为玄武。武德元年，属益州。三年，割属梓州也。
<BR>
　　盐亭　汉广汉县地，梁置盐亭县也。
<BR>
　　飞乌　汉V县地，隋置飞乌镇，又改为县，取飞乌山为名也。
<BR>
　　永泰　武德四年，分盐亭、武安二县置。
<BR>
　　铜山　调露元年，分V、飞乌二县地置也。
<BR>
　　阆州　隋巴西郡。武德元年，改为隆州，领阆中、南部、苍溪、南充、相如、西水、三城、奉国、仪陇、大寅十县。其年，又立新井、思恭二县。四年，以南充、相如属果州，仪陇、大寅属蓬州。又置新政。七年，又以奉国属西平州。还以奉国来属。又省思恭入阆中县。先天元年，改为阆州。天宝元年，改为阆中郡。乾元元年，复为阆州。旧领县八，户三万八千九百四十九，口二十七万三千五百四十三。今领县九，户二万五千五百八十八，口十三万二千一百九十二。至京师一千九百一十五里，至东都二千七百六十里。
<BR>
　　阆中　汉县，属巴郡。梁置北巴州。西魏置隆州及盘龙郡。炀帝改为巴西郡。武德为隆州。皆治阆中。阆水迂曲经郡三面，故曰阆中，隋为阆内也。
<BR>
　　晋安　汉阆中县地。梁置金匮二。又为金迁郡。隋省郡，改为晋城。武德改为晋安也。
<BR>
　　南部　后汉分阆中置充国县，属巴郡。又分置南充国郡。梁改为南充郡，隋改为南部也。
<BR>
　　苍溪　后汉分宕渠置汉昌县，属巴郡。隋改汉昌为苍溪也。
<BR>
　　西水　汉阆中县地。梁置掌夫城，后周改为西水县。
<BR>
　　奉国　后汉分阆中置。武德七年，属西平州。贞观元年，还属隆州。
<BR>
　　新井　汉充国县地。武德元年，分南部、晋安二县置。界内有盐井。
<BR>
　　新政　武德四年，分南部、相如两县置。
<BR>
　　岐坪　旧属利州，开元二十三年来属也。
<BR>
　　果州中　隋巴西郡之南充县。武德四年，割隆州之南充、相如二县置果州，因果山为名。又置西充、郎池二县。天宝元年，为南充郡。乾元元年，复为果州也。旧领县四，户一万三千五百一十，口七万五千八百一十一。天宝领县六，户三万三千九百四，口八万九千二百二十五。至京师二千五百五十八里，至东都三千四百二十三里。
<BR>
　　南充　汉安汉县，属巴郡。宋于安汉故城置南宕渠郡。隋改安汉为南充。果山，在县南八里。
<BR>
　　相如　汉安汉县地，梁置梓潼郡。周省郡，立相如县，以县城南二十里，有相如故宅二。相如坪，有琴台。
<BR>
　　流溪　开耀元年，析南充县于溪水侧置也。
<BR>
　　西充　武德四年，分南充置。有西充山。
<BR>
　　郎池　武德四年，分相如置。
<BR>
　　岳池　万岁通天二年，分南充、相如二县置。初治思岳池，开元二十年，移治今所。
<BR>
　　遂州中　隋遂宁郡。武德元年，改为遂州，领方义、长江、青石三县。二年，置总管府，管遂、梓、资、普四州。贞观罢总管。十年，复置都督，督遂、果、普、合四州。十七年，罢都督府。天宝元年，改为遂宁郡。乾元元年，复为遂州。旧领县三，户一万二千九百七十七，口六万六千四百六十九。天宝领县五，户三万五千六百三十二，口十万七千七百一十六。至京师二千三百二十九里，至东京三千一百六十六里。
<BR>
　　方义　汉广汉县，属广汉郡。宋置遂宁郡，齐、梁加“东”字。后周改东遂宁为遂州。后魏改广汉为方义。
<BR>
　　长江　东晋巴兴县，魏改为长江。旧治灵鹫山，上元二年，移治白桃川也
<BR>
　　蓬溪　永淳元年，分方义县置唐兴县。长寿二年，改为武丰。神龙初复。景龙二年，分唐兴置唐安县。先天二年，废唐安县，移唐安废县置。天宝元年，改唐兴为蓬溪也。
<BR>
　　青石　东晋晋兴县。后魏改为始兴。隋改始兴为青石，以县界有青石祠也。
<BR>
　　遂宁　景龙元年分置。
<BR>
　　普州中　隋资阳郡之安岳县。武德二年，分资州之安岳、隆康、安居、普慈四县置普州。三年，又置乐至、隆龛二县。天宝元年，改为安岳郡。乾元元年，复为普州。旧领县六，户二万五千八百四十，口六万七千三百二十。天宝领县四，户二万五千六百九十三，口七万四千六百九十二。至京师二千三百六十里，至东都三千二百三里。
<BR>
　　安岳　汉犍为、巴郡地，资中、牛@、垫江三县地。李雄乱后，为獠所据。梁招抚之，置普慈郡。后周置普州，隋省。武德二年，复置，安岳为治所。
<BR>
　　安居　后周柔刚县，属安居郡。隋改柔刚为安居。柔刚山，在县东二十步。旧治柔刚山，天授二年，移理张栅也。
<BR>
　　普康　后周永唐县，隋改为永康，移治伏强城，寻改为隆康。先天元年，改为普康也。
<BR>
　　崇龛　后周隆龛城，隋隆龛县。旧治整濑川，久视元年，移治波罗川。先天元年，为崇龛。隆龛山，在县西三里也。
<BR>
　　陵州中　隋隆山郡。武德元年，改为陵州，领仁寿、贵平、井研、始建、隆山五县。贞观元年，割隆山属眉州。天宝元年，改为仁寿郡。乾元元年，复为陵州也。旧领县四，户一万七千四百四十一，口八万一百一十。天宝领县五，户三万四千七百二十八，口一十万一百二十八。至京师二千五百一十里，至东都三千四百八十四里。
<BR>
　　仁寿　汉武阳县东境，属犍为郡。晋置西城戍，以为井防。后魏平蜀，改为普宁县。后周置陵州，以州南陵井为名。隋改普宁为仁寿，所治也
<BR>
　　贵平　汉广都县之东南地，属蜀郡。后魏置和仁郡，仍立平井、贵平、可昙三县。旧治和仁城，开元十四年，移治禄川也
<BR>
　　井研　汉武阳县地。东晋置西江阳郡。魏置蒲亭县，隋改为井研。武德四年，自拥思茫水移治今所也
<BR>
　　始建　汉武阳县地。隋开皇十年，于此置始建镇。大业五年，改镇为始建县。旧治拥思茫水，圣历二年，移治荣祉山。籍　梁席郡，一名汉阳戍。永徽四年，分贵平置。
<BR>
　　资州上　隋资阳郡。武德元年，改为资州，领盘石、内江、安后、普慈、安居、隆康、资阳、大牢、威远。其年，割大牢、威远属荣州。二年，分安居、隆康、普慈、安岳四县属普州。贞观四年，置丹山县。天宝元年，改为资阳郡。乾元元年，复为资州。乾元二年正月，分置昌州，寻废也。旧领县八，户二万九千三百四十七，口十五万二千一百三十九。天宝，户二万九千六百三十五，口十万四千七百七十五。至京师二千五百六十里，至东都三千五百一十里。
<BR>
　　盘石　汉资中县，属犍为郡。后周于今简州阳安县移资州于汉资中故城为治所。仍改资中为盘石，今州治
<BR>
　　资阳　后周分资中置县，在资水之阳也
<BR>
　　牛@汉资中县为盘地。隋分置牛@县。汉有牛@县，属犍为郡，此非也。洛水，一名牛@水
<BR>
　　内江　汉资中县地，后汉于中江水滨置汉安戍。其年，改为中江县，因其北江，乃云中。隋改为内江。汉安故城，今县治也
<BR>
　　月山　资中地，义宁二年置
<BR>
　　龙水　资中地，义宁二年置
<BR>
　　银山　资中地，义宁二年置
<BR>
　　丹山　汉资中地，贞观四年置。六年，并入内江。七年，又置。
<BR>
　　荣州中　隋资阳郡之大牢县。武德元年，置荣州，领大牢、威远二县。贞观元年，置旭川、婆日、至如三县。二年，割泸州之隆越来属。六年，自公井移州治大牢，仍割嘉州资官来属。八年，又割泸州之和义来属。废婆日、至如、隆越三县。永徽二年，移州治旭川。天宝元年，改为和义郡。乾元元年，复为荣州。旧领县六，户一万二千二百六十二，口五万六千六百一十四。天宝，户五千六百三十九，口一万八千二十四。至京师二千九百七十二里，至东都二千七百四十九里。
<BR>
　　大牢　汉南安县，属犍为郡。隋置大牢镇，寻改为县。武德元年，割资州之大牢、威远二县，于公井镇置荣州，取界内荣德山为名。又改公井为县。贞观六年，自公井移州治于大牢县也
<BR>
　　公井　汉江阳县，属犍为郡。后周置公井镇。武德元年，镇置荣州，改为公井县。贞观六年，汉移于大牢也
<BR>
　　威远　汉安县地，属犍为郡。隋于旧威远戍置县。武德初，属资州。其年，割属荣州也
<BR>
　　旭川　贞观元年，分大牢县置
<BR>
　　资官　汉南安县地，晋置资官县。武德初，属嘉州。贞观六年，来属
<BR>
　　和义　汉安县地，隋置和义县。
<BR>
　　简州　隋蜀郡之阳安县。武德三年，分益州置。天宝元年，改为阳安郡。乾元元年，复为简州。旧领县三，户一万三千八百五，口七万五千一百三十三。天宝，户二万三千六十六，口十四万三千一百九十。在京师西南二千七百里，至东都三千六百里。
<BR>
　　阳安　汉牛@县，属犍为郡。后魏置阳安县，又分阳安、平泉、资阳三县置简州，取界内赖简池为名
<BR>
　　金水　汉新都县，属广汉郡。晋将p龄石于东山立金泉戍。后魏立金泉郡，分置金泉、白牟二县。隋改为金润，属蜀郡。武德初，为金水。三年，属简州。县有金堂山
<BR>
　　平泉　汉牛@县地，后魏置婆润县。隋移县治于赖黎池，仍改为平泉县，县之旁地涌泉故也。
<BR>
　　嘉州中　隋眉山郡。武德元年，改为嘉州，领龙游、平羌、夹江、峨眉、玉津、绥山、通义、洪雅、丹`、青神、南安五县置眉州。贞观六年，改资官，属荣州。上元元年，以戎州之犍为来属。天宝元年，改为犍为郡。乾元元年，复为嘉州。三月，剑南节度使卢元裕请升为中都督府。寻罢。旧领县六，户二万五千八十五，口七万五千三百九十一。天宝领县八，户三万四千二百八十九，口九万九千五百九十一。至京师二千七百二十里。至东都三千五百里。
<BR>
　　龙游　汉南安县地，属犍为郡。后周置平羌县。隋初，为峨眉县，又改为青衣县。隋伐陈时，龙见于江中引舟，乃改为龙游县也，州临大江为名
<BR>
　　平羌　后周置也
<BR>
　　峨眉　汉南安县。隋置峨眉县，取西山名也
<BR>
　　夹江　汉南安县地。隋分龙流、平羌三县，于泾上置夹江县。今北八十里，有夹江废戍，即泾上地也。旧治泾上，武德元年，移于今治也
<BR>
　　玉津　汉南安县。隋置玉津县，江中出璧故也
<BR>
　　绥山　隋招致生獠，于荣乐城置绥山县，取旁山名也
<BR>
　　罗目　麟德二年，开生獠置沐州及罗目县。上元三年，俱废。仪凤三年，又置，治沲和城，属嘉州。如意元年，又自峨眉县界移罗目治于今所也
<BR>
　　犍为　本汉都，因山立名。旧属戎州。上元元年，改属嘉州。
<BR>
　　邛州上　隋临邛郡之依政县。武德元年，割雅州之依政、临邛、临溪、蒲江、火井五县，置邛州于依政县。三年，又置安仁县。显庆二年，移州治于临邛。天宝元年，改为临邛郡。乾元元年，复为邛州。旧领县六，户一万五千八百八十六，口七万二千八百五十九。天宝领县七，户四万二千一百七，口十九万三百二十七。在京师西南二千五百一十五里，至东都三千三百七十一里。
<BR>
　　临邛　汉县，属蜀郡。邛水，出严道邛来山，入青衣江，故云临邛。晋于益州唐隆县置临邛县。后魏平蜀，自唐隆移临邛县治于汉临邛县西，立临邛郡。隋罢郡，移临邛县于今所治。有火井、铜官山也
<BR>
　　依政　秦蒲阳县。汉临邛县。梁置蒲口镇及邛州。后魏改为蒲阳郡，置依政县。隋改为临邛郡，治依政。梁、魏邛州，在今县西南二里，后周移治于今所，后移治于临邛
<BR>
　　安仁秦临邛县地。武德三年，置安仁县。贞观十七年废。咸亨初，复置
<BR>
　　大邑　咸亨二年，分益州晋原县置也
<BR>
　　蒲江　汉临邛县地。后魏置广定县，隋改为蒲江，南枕蒲水故也
<BR>
　　临溪　后魏分临邛县置也
<BR>
　　火井　汉临邛县地。周置火井镇，隋改镇为县也。
<BR>
　　雅州下都督府　隋临邛郡。武德元年，改为雅州，领严道、名山、卢山、依政、临邛、蒲江、临溪、蒙阳、汉源、火井、长松、灵关、杨启、嘉良、大利、阳山十六县。其年，割依政、临邛、蒲江、临溪、火井五县置邛州；汉原、阳山二县置登州。二年，置荣经县。六年，省嘉良、杨启、大利、灵关、蒙阳、长松六县。九年，废登州，还以阳山、汉源来属。贞观二年，又以阳山、汉源属`州。八年，又置百丈县。永徽五年，以`州汉源来属。仪凤四年，置飞越、大渡二县。大足元年，又割汉源、飞越二县置黎州。神龙三年，废黎州，汉源、飞越属雅州。开元三年，又割二县置黎州，又置都督府。天宝元年，改为卢山郡。乾元元年，复为雅州，都督羁縻一十九州也，旧领县五，户一万三百六十二，口四万一千七百二十三。天宝，户一万八百九十二，口五万四千四百一十九。在京师西南二千七百二十三里，至东都三千五百一里。
<BR>
　　严道　汉县，属蜀郡。晋末大乱，夷獠据之。后魏开生獠，于此置蒙山郡，领始阳、蒙山二县。隋改始阳为严道，蒙山为名山。仁寿四年，置雅州，炀帝改为严道
<BR>
　　卢山　汉严道地。隋置卢山镇，又改为县。卢山，在县西北六十里章卢山下，有山硖，口开三丈，长二百步，俗呼为卢关。关外即生獠也
<BR>
　　名山　严道县地。魏置蒙山县，隋改为名山也
<BR>
　　百丈　汉严道县地，在汉临邛南百二十里。有百丈山。武德置百丈镇。贞观八年，改镇为县
<BR>
　　荣经　汉严道县地。武德三年，置荣经县。县界有邛来山、九折坂、铜山也
<BR>
　　雅州都督一十九州，并生羌、生獠羁縻州，无州县
<BR>
　　嘉梁州　东石孔州　西石孔州　林波州　涉邛州　汶东州　金林州　费林州徐渠州　会野州　雉州　中川州　钳矢州　强鸡州　长臂州　杨常州　林烧州当仁州　当马州　皆天宝已前，岁时贡奉，属雅州都督。
<BR>
　　黎州下　雅州之汉源县。大足元年，割汉源、飞越二县及`州之阳山置黎州。天宝元年，改为洪源郡。乾元元年，复为黎州，领羁縻五十四州也。领县三，户一千七百三十一，口七千六百七十八。至京师二千九百五十里，至东都三千七百里。
<BR>
　　汉源　越`郡之地。隋汉源县。长安四年，巡察使奏置黎州，后使宋乾徽奏废入雅州。大足元年，又置黎州。神龙三年废。开元三年，又置黎州，取蜀南沈黎地为名，州所治
<BR>
　　飞越　仪凤四年，分汉源于飞越水置县，属雅州。大足元年，属黎州。长安二年，废大渡县，并入。神龙三年，属雅州。开元三年，又属黎州也
<BR>
　　通望　旧阳山县，属`州。大足元年，属黎州。神龙二年，又属`州。开元元年，却属黎州。天宝元年，改为通望也
<BR>
　　黎州，统制五十四州，皆徼外生獠。无州，羁縻而已。罗岩州　索古州　秦上州　辄荣州　剧川州　合钦州　蓬州　柏坡州　博卢州　明川州　L皮州蓬矢州　大渡州　米川州　木属州　河东州　诺g州　甫岚州　昌明州　归化州　象川州　丛夏州　和良州　和都州　附树州　东川州　上贵州　滑川州　比川州　吉川州　甫K州　比地州　苍荣州　野川州　邛陈州　贵林州　 护川州牒琮州　浪弥州　郎郭州　上钦州　时蓬州　俨马州　橛查州 邛川州　护邛州脚川州　开望州　上蓬州　比蓬州　剥重州　久护州　瑶剑州　明昌州。
<BR>
　　泸州下都督府　隋泸川郡。武德元年，改为泸州，领富世、江安、绵水、合江、来凤、和义七县。武德三年，置总管府，一州。九年，省来凤。贞观元年，置思隶、思逢、施阳三县。仍置泾南县。又省施阳县。十三年，省思隶、思逢二县。十七年，置溱、珍二州。仪凤二年，又置晏、纳、奉、浙、巩、薛六州。载初二年，置顺州。天授元年，置思峨州。久视元年，置U州。二年罢州。并属泸州都督，凡十州。天宝元年，改为泸川郡，依旧都督。乾元元年，复为泸州。旧领县六，户一万九千一百一十六，口六万六千八百二十八。天宝，户一万六千五百九十四，口六万五千七百一十一。在京师西南三千三百里，至东都四千一百九十六里。
<BR>
　　泸川　汉江阳县地，属犍为郡。梁置泸州，故以江阳为泸川县，州所治也
<BR>
　　富义　隋富世县。贞观二十三年，改为富义县。界有富世盐井，井深二百五十尺，以达盐泉，俗呼玉女泉。以其井出盐最多，人获厚利，故云富世
<BR>
　　江安　汉江阳县地。晋时，生獠攻郡，破之，又置汉安县。隋改为江安也
<BR>
　　合江　汉符县地，属犍为郡。晋置安乐县，后周改为合江也
<BR>
　　绵水　汉江阳县地，晋置绵水县，当绵水入江之口也
<BR>
　　泾南　贞观八年，分泸川置，在泾水之南
<BR>
　　泸州　都督十州，皆招抚夷獠置，无户口、道里，羁縻州
<BR>
　　纳州　仪凤二年，开山洞置。天宝元年，改为都宁郡。乾元元年，复为纳州，领县八，并与州同置
<BR>
　　罗围　播罗　施阳　都宁　罗当　罗蓝　都阙　胡茂　薛州　仪凤二年，招生獠置。天宝元年，改为黄池郡。乾元元年，复为薛州也。领县三，与州同置
<BR>
　　枝江　黄池　播陵　晏州　仪凤二年，开山洞置。天宝改为罗阳郡。乾元元年，复为晏州也。领县七，与州同置。思峨　柯阴　新宾　扶来　思晏　 多冈罗阳　巩州　仪凤二年，开山洞置。天宝改为因忠郡。乾元元年，复为巩州也。领县四，与州同置。多楼　波员　比求　播郎　顺州　载初二年置，领县五，与州同置。
<BR>
　　曲水　顺山　灵岩　来猿　龙池　奉州　仪凤二年置，领县三，与州同置。柯理　柯巴　罗蓬　思峨州　天授元年置，领县二，与州同置。多溪　洛溪　能州大足元年置，领县四，与州同置。长宁　来银　菊池　猿山　U州　久视元年置，领县四，与州同置。新定　U川　固城　居牢　浙州　仪凤二年置，领县四，与州同置。浙源　越宾　洛川　鳞山
<BR>
　　茂州都督府　隋汶山郡。武德元年，改为会川，领汶山、北山、汶川、左封、通化、翼针、交川、翼水九县。其年，割翼针、左封、翼水三县置翼州，以交川属松州。三年，置总管府，管会、翼二州。四年，改为南会州。七年，改为都督府，督南会、翼、向、维、涂、冉、穹、炎、彻、笮十州。贞观八年，改为茂州，以郡界茂湿山为名。仍置石泉县。天宝元年，改为通化郡。乾元元年，复为茂州也。旧领县四，户三千三百八十六，口五万三千七百六十一。天宝，户二千五百一十，口一万三千二百四十二。至京师西南二千七百九十四里，至东都三千一十四里。
<BR>
　　汶山　汉汶江县，属蜀郡。故城在今县北二里，旧冉地。晋汶山郡，宋广阳县。周为汶州，置汶山县。隋初，改为蜀州，又改为会州。贞观八年，改为茂州
<BR>
　　汶川　汉绵县地，属蜀郡。晋置汶山县，后周移汶川于广阳县齐州置，即今治也。玉垒山，在县东北四里。石纽山，亦在县界。永徽二年，废汶川县并入
<BR>
　　石泉　汉岷山县，属蜀郡。贞观八年，置石泉县也
<BR>
　　通化　汉广柔县地，属蜀郡。后周置石门镇，陈改为金山镇，寻改为通化也
<BR>
　　茂州都督府，羁縻州十。维、翼两州，后进为正州。相次为正者七，今附于都督之下。
<BR>
　　翼州下　隋汶山郡之翼针县。武德元年，分置翼州。六年，自左封移州治于翼针。咸亨三年，置都督府，移就悉州城内。上元二年。罢都督，移还旧治。天宝元年，改为临翼郡。乾元元年，复为翼州也。旧领县三，户一千六百二，口三千八百九十八。天宝领县二，户七百一十一，口三千六百一十八。在京师西南二千九百三十里，至东都三千二百七十八里。
<BR>
　　卫山　汉蚕陵县，属蜀郡。故城在县西，有蚕陵山。隋改为翼针县，治七顷城。贞观十七年，移治七里溪。天宝元年，改为卫山县
<BR>
　　翼水　汉蚕陵县，隋置翼水县也
<BR>
　　溪川　昭德二县开生獠新置。
<BR>
　　维州下　武德元年，白苟羌降附，乃于姜维故城置维州，领金川、定廉二县。贞观元年，羌叛，州县俱罢。二年，生羌首领董屈占者，请吏复立维州，移治于姜维城东，始属茂州，为羁縻州。麟德二年，进为正州。寻叛，羌降，为羁縻州。垂拱三年，又为正州。天宝元年，改为维川郡。乾元元年，复为维州。上元元年后，河西、陇右州县，皆陷吐蕃。赞普更欲图蜀川，累急攻维州，不下，乃以妇人嫁维州门者。二十年中，生二子。及蕃兵攻城，二子内应，城遂陷。吐蕃得之，号无忧城。累入兵寇扰西川。韦皋在蜀二十年，收复不遂。至大中末，杜忭镇蜀，维州首领内附，方复隶西川。旧领县三，，户二千一百四十二，无口。天宝领县二。户二千一百七十九，口三千一百九十八。至京师二千八百三十里，至东都三千五百六十三里。
<BR>
　　薛城　汉已前，徼外羌冉之地。蜀刘禅时，蜀将姜维、马忠等，讨汶山叛羌，即此地也。今州城，即姜维故垒也。隋初，蜀师讨叛羌，于其地置薛城戍。大业末，又没于羌。武德七年，白苟羌酋邓贤佐内附，乃于姜维城置维州，领金川、定廉二县。贞观元年，贤佐叛，罢郡县。三年，左上封生羌酋董屈占等，举族内附，复置维州及二县。薛城，在州西南二百步也
<BR>
　　小封　咸亨二年，剌史董弄招慰生羌置也。
<BR>
　　涂州下　武德元年，临涂羌归附，置涂州，领端源、婆览二县。贞观二年，州县俱省。五年，又分茂州之端源戍置涂州也。领县三，与州同置
<BR>
　　端源　临涂　悉怜　户二千三百三十四，口四千二百六十一。至京师西南二千六百八十九里。
<BR>
　　炎州下　贞观五年，生羌归附，置西封州。八年，改为炎州。领县三，与州同置：大封　慕仙　义川
<BR>
　　领户五千七百，无口数。在京师西南三千三百七十六里。
<BR>
　　彻州下　贞观五年，西羌首领董凋贞归化置。领县三，与州同置：
<BR>
　　文彻　俄耳　文进
<BR>
　　领户三千三百，无口数，在京师西南三千四百一十八里。
<BR>
　　向州下　贞观五年，生羌归化置也。领县二，与州同置
<BR>
　　贝左　向贰　领户一千六百二，口三千八百九十八，在京师西南二千八百六十九里。
<BR>
　　冉州下，本徼外敛才羌地。贞观五年，置西冉州。九年，去“西”字。领县四，与州同置。领户一千六百二，口三千八百九十八。在京师西南二千八百六十九里
<BR>
　　冉州　磨山　玉溪　金水
<BR>
　　领户一千三百七十，无口。在京师西南三千七百三十九里。
<BR>
　　穹州下　贞观五年，生羌归附，置西博州。八年，改为穹州。领县五，与州同置。领户三千四百三十六，无口。在京师西南三千二百六十七里。
<BR>
　　笮州下　贞观七年，白苟羌降附，置西恭州。八年，改为笮州也。领县三，与州同置：遂都　亭劝　北思
<BR>
　　无口户。在京师西南二千九百四十五里。
<BR>
　　右九州，皆属茂州都督。永徽后，又析为三十一州，今不录其余也。
<BR>
　　戎州中都督府　隋犍为郡。武德元年，改为戎州，领k道、犍为、南溪、开边、存阝马阝五县。贞观四年，以开边属南通州。于州置都督府，督戎、郎、昆、曲、协、黎、盘、曾、钩、、尹、匡、裒、宗、靡、姚、微十七州。八年，置抚来县。仍改南通州为贤州，以开边来属。天宝元年，改为南溪郡，依旧都督，羁縻三十六州，一百三十七县。并荒梗，无户口。乾元元年，复为戎州。旧领县六，户三万一千六百七十，口六万一千二十六。天宝领县五，户四千三百五十九，口一万六千三百七十五。在京师西南三千一百四里，至东都四千四百八十里。
<BR>
　　k道　汉县，犍为郡治所。故k侯国，梁置戎州也
<BR>
　　南溪　汉南广县，属犍为郡。后周于废郡置南武戍。隋改龙源戍，又置为南溪县也
<BR>
　　义宾　本汉南安县，属犍为郡。隋改为存阝马阝县。天宝元年，改为义宾
<BR>
　　开边　汉k道地，隋置开边县也
<BR>
　　归顺　圣历二年，分存阝马阝县置，以处生獠也
<BR>
　　戎州都督府，羁縻州十六，武德、贞观后招慰羌戎开置也。
<BR>
　　协州下　隋犍为郡之地。古夜郎侯国。武德元年，开南中置也。领县三，与州同置。东安　西安　湖津
<BR>
　　领户三百二十九。在京师西南四千里。北接戎州。
<BR>
　　曲州下　武德元年，开南中置恭州。八年，改为曲州。领县二，与州同置
<BR>
　　p提　武德元年，置安上县。七年，改为p提
<BR>
　　唐兴
<BR>
　　领户一千九十四。在京师西南四千三百三十里。北接协州。
<BR>
　　郎州下　武德元年，开南中置南宁州，乃立味、同乐、升麻、同起、新丰、陇堤、泉麻、梁水、降九县。武德四年，置总管府，管南宁、恭、协、昆、尹、曾、姚、西濮、西宗九州。五年，罢总管。其年冬，复置，寄治益州。七年，改为都督，督西宁、豫、西利、南云、磨、南笼七州。并前九州，合十六州。仍割南宁州之降县属西宁州。八年，自益州移都督于今治。贞观六年，罢都督，置刺史。八年，改南宁为郎州也。领县七。
<BR>
　　味隋废同乐县，武德元年复置，改名
<BR>
　　同乐　升麻　同起　新丰　陇堤　泉麻　并与州同置。户六千九百四十二。在京师西南五千六百七十里。北接曲州。
<BR>
　　昆州下　汉益州郡地。武德初，招慰置。领县四，与州同置。
<BR>
　　益宁
<BR>
　　晋宁　有滇池，周三百里
<BR>
　　安宁　秦臧　汉县。领户一千二百六十七。在京师西南五千三百七十里。北接`州。
<BR>
　　盘州下　武德七年，开置西平州。贞观八年，改为盘州。领县三，与州同置。
<BR>
　　附唐　平夷　盘水　即旧兴古郡也。领户一千九百六十。在京师西南五千三十里。北接郎州，南接交州。
<BR>
　　黎州下　武德七年，析南宁州置西宁州。贞观八年，改为黎州。领县二，二县本属南宁。梁水　绛。领户一千。至京师无里数。北接昆州。
<BR>
　　匡州下　武德七年，开置南云州。贞观三年，改为匡州也。领县二，与州同置。
<BR>
　　勃弄　匡川　县界有永昌故城也。领户四千八百。在京师西南五千一百六十五里。
<BR>
　　州下　武德四年，置西濮州。贞观十一年，改为州也。领县四，与州同置。
<BR>
　　濮水　青蛉　旧属越`郡。
<BR>
　　歧星　铜山
<BR>
　　领户一千三百九十。在京师西南四千八百五十里。南接姚州。
<BR>
　　尹州下　武德四年置。领县五，与州同置。
<BR>
　　马邑　天池　盐泉　甘泉　涌泉
<BR>
　　领户一千七百。无里数。接州。
<BR>
　　曾州下　武德四年置。领县五，与州同置。
<BR>
　　曾　三部　神泉　龙亭　长和
<BR>
　　领户一千二百七。在京师西南五千一百四十五里。西接匡州。
<BR>
　　钩州下　武德七年，置南龙州。贞观十一年，改为钩州也。领县二，与州同置。
<BR>
　　望水　唐封
<BR>
　　领户一千。在京师西南五千六百五十里。北接昆州。
<BR>
　　靡州下　武德七年，置西豫州。贞观三年，改为靡州。领县二，与州同置
<BR>
　　磨豫　七部
<BR>
　　领户一千二百。在京师西南四千九百四十五里。南接姚州。
<BR>
　　裒州下　武德四年置。领县二，与州同置
<BR>
　　扬彼　强乐
<BR>
　　领户一千四百七十。在京师西南四千九百七十里。南接姚州。
<BR>
　　宗州　武德四年，置西宗州。贞观十一年，去“西”字。领县三，与州同置
<BR>
　　宗居　石塔　河西
<BR>
　　领户一千九百三十。在京师西南五千一十里。北接姚州。
<BR>
　　微州下　武德四年，置利州。贞观十一年，改为微州。领县二，与州同置
<BR>
　　深利　十部
<BR>
　　领户一千一百五十。在京师西南四千九百七十里。东接靡州。
<BR>
　　姚州　武德四年置，在姚府旧城北百余步。汉益州郡之云南县。古滇王国。楚顷襄王使大将庄F溯沅水，出且兰，以伐夜郎。属秦夺楚黔中地，F无路能还，遂自王之。秦并蜀，通五尺道，置吏。汉武开西南夷，置益州郡，云南即属邑也。后置永昌郡，云南、哀牢、博南皆属邑也。蜀刘氏分永昌为建宁郡，又分永昌、建宁置云南郡，而治于弄栋。晋改为晋宁郡，又置宁州。武德四年，安抚大使李英以此州内人多姓姚，故置姚州，管州三十二。麟德元年，移姚州治于弄栋川。自是朝贡不绝。天宝末，杨国忠用事，蜀帅抚慰不谨，蛮王阁罗凤不恭，国忠命鲜于仲通兴师十万，渡泸讨之，大为罗凤所败。镇蜀，蛮帅异牟寻归国，遂以韦皋为云南安抚大使，命使册拜，谓之南诏。大和中，杜元颖镇蜀，蛮王鹾颠侵蜀，自是或臣或否。咸通中，结构南海蛮，深寇蜀部。西南夷之中，南诏蛮最大也。领县二。
<BR>
　　泸南　县在泸水之南
<BR>
　　长明。户三千七百。至京师四千九百里。
<BR>
　　右上十六州，旧属戎州都督府。天宝已前，朝贡不绝。
<BR>
　　`州中都督府　隋越`郡。武德元年，改为`州，领`、邛部、可泉、苏祁、台登六县。二年，又置昆明县。三年，置总管府，管一州。贞观二年，割雅州阳山、汉源二县来属。八年，又置和集县。天宝元年，越`郡，依旧都督府。乾元元年，复为`州也。旧领县十，户二万三千五十四，口五万三千六百一十八。天宝领县七，户四万七百二十一，口十七万五千二在八十。在京师西南三千六百五十四里。
<BR>
　　越`　汉郡名，武帝置。今县，汉邛都县地，属越`郡。有越水、`水。后周于越城置严州。隋改为西宁州，寻改`州，仍分邛都置越`县，州所治也
<BR>
　　邛部　后汉属越`郡。汉阑县地，属沈黎郡。后周置节部县也
<BR>
　　台登　汉县，属越`郡
<BR>
　　苏祁　汉苏夷县，属越`郡。后周平南夷，于故城复置也
<BR>
　　西泸　汉邛都县地，梁置可泉县。隋治姜磨戍。武德七年，移于今。天宝末年。改为西泸也
<BR>
　　昆明　汉定g县，属越`郡。后周置定g镇。武德二年，镇为昆明县，盖南接昆明之地故也
<BR>
　　会川　上元二年，移邛都县于会川置，因改为会川也。
<BR>
　　松州下都督府　隋同昌郡之嘉诚县。武德元年，置松州。贞观二年，置都督府。督、懿、嵯、阔、麟、雅、丛、可、远、奉、严、诺、蛾、彭、轨、盖、直、肆、位、玉、璋、v、台、桥、序二十五羁縻等州。永徽之后，生羌相继忽叛，屡有废置。仪凤二年，复加整比，督文、扶、当、柘、静、翼六州。都督羁縻三十州：研州、剑州、探那州、阒荨⑴州、河州、干州、琼州、犀州、拱州、龛州、陪州、如州、麻州、霸州、衾恢荨⒐庵荨⒅亮怪荨⒉现荨㈥手荨⒗嬷荨⑺嫉壑荨⑹州、统州、谷州、邛州、乐客州、达违州、卑州、慈州。据天宝十二载簿，松州都督府，一百四州，其二十五州有额户口，但多羁縻逃散，余七十九州皆生羌部落，或臣或否，无州县户口，但羁縻统之。天宝元年，改松州为交川郡。乾元元年，复为松州。据贞观初分十道：松、文、扶、当、悉、柘、静等属陇右道。永徽之后，据梁州之境，割属剑南道也。旧领县三，户六百一十二，口六千三百五。天宝，户一千七十六，口五千七百四十二。南至翼州一百八十里，东至扶州三百三十八里，东至茂州三百里，西南至当州三百里，西北至吐蕃界九十里。至京师二千二百五十里，至东都三千五十里。
<BR>
　　嘉诚　历代生羌之地，汉帝招慰之，置护羌校尉，别无州县。至后魏，白水羌象舒治自称邓至王，据此地。其子舒彭遣使朝贡，乃拜龙骧将军、甘松县子，始置甘松县。魏末大乱，又绝。后周复招慰之，于此置龙涸防。天和六年，改置扶州，领龙涸郡。隋改甘松为嘉诚县，属同昌郡。武德元年，于县置松州，取州界甘松岭为名
<BR>
　　交川　后周置龙涸郡，隋废为交川县也
<BR>
　　平康　垂拱元年，割交川及当州通轨、翼针三县置平康县，属当州。天宝元年，改交川郡也。
<BR>
　　文州　隋武都郡之曲水县。义宁二年，置阴平郡，领曲水、长松、正西三县。武德改文州。贞观元年，省正西入曲水。天宝元年，改为阴平郡。乾元元年，复为文州。旧属陇右道，隶松州都督。永徽中，改属剑南道也。旧领县二，户一千九百八，口八千一百四十七。天宝，户一千六百八十六，口九千二百五。在京师西南一千四百九十里，至东都二千二百九十里。
<BR>
　　曲水　汉阴平道，属广汉。晋乱，杨茂搜据为仇池，氐、羌相传叠代。后魏平氐、羌，始置文州。隋为曲水县。武德后，置文州，治于曲水也。
<BR>
　　长松　后魏置芦北郡，郡置建昌县。后周移郡县于此置。隋废郡，改县为长松。白马水在县北也。
<BR>
　　扶州　隋同昌郡。天宝元年，改为扶州。天宝元年，复为同昌郡。乾元元年，复为扶州。旧属陇右道，隶松州都督。永徽后，改为剑南道。旧领县四，户一千九百二十八，口八五百五十六。天宝，户二千四百一十八，口一万四千二百八十五。在京师西南一千六百九十里，至东都二千四百四十九里。
<BR>
　　同昌　历代吐谷浑所据。西魏逐吐谷浑，于此置邓州及邓宁郡，盖以平定邓至羌为名。隋初，改置扶州及同昌县。炀帝又为同昌郡。流于此也。
<BR>
　　帖夷　后魏置帖夷郡。隋罢为县。万岁通天二年，改为武进。神龙依旧为帖夷。
<BR>
　　万全　后魏置武进郡，又改为上安郡。隋废郡为尚安县。旧治刺利村，长安二年，移治黑水堡。至德二年八月，改为万全也。
<BR>
　　钳川　后魏置钳川郡。隋罢郡，复为县。
<BR>
　　龙州下　隋平武郡。武德元年，改为龙门郡。其年，加“西”字。贞观元年，改为龙州。天宝元年，改为江油郡。乾元元年，复为龙州。旧属陇右道，永徽后，割属剑南也。旧领县二，户一千一十七，口六千一百四十九。天宝，户二千九在九十二，口四千二百二十八。在京师西南二千六百六十里，至东都三千一十五里。
<BR>
　　江油　秦、汉、曹魏为无人之境。邓艾伐蜀，由阴道景谷，行无人之地七百里，凿山通道，攀木缘崖，鱼贯而进，以至江油，即此城也。晋始置阴平郡，于此置平武县。至梁有杨、李二姓大豪，分据其地。后魏平蜀，置龙州。隋初废郡，改平武为江油。县界有石门山。
<BR>
　　清川　后魏马盘县。天宝元年，改为清川也。
<BR>
　　当州下　本松州之通轨县。贞观二十一年，析置当州，以土出当归为名。州治利川，领通轨、左封二县。显庆二年，又析左封置悉州。仪凤二年，移治逢臼桥。天宝元年，改为江源郡。乾元元年，复为当州。本属陇右道也。领县三，户二千一百四十六，口六千七百一十三。至京师三千一百里，至东都三千九百里。东北至松州九百里。
<BR>
　　通轨　本属松州，历代生羌之地。贞观二十年，松州首领董和那蓬固守松府，特敕于通轨县置当州，以蓬为刺史。显庆元年，蓬嫡子屈宁袭继为刺史。又置和利、谷利、平康三县也
<BR>
　　和利　显庆二年，分通轨置。谷利　文明元年，开生羌置也。
<BR>
　　悉州　本翼州之左封县。显庆元年，置悉州，领悉唐、左封、识臼三县，治悉唐城。咸亨元年，移治左封。仪凤二年，羌叛，又寄治当州城内，寻归旧治。垂拱二年，置归诚县。载初元年，移治匪平川。天宝元年，改为归诚郡，割识臼属临翼郡。乾元元年，复为悉州。旧属陇右道松州都督，后属剑南道。领县二，户八百一十六，口三千九百一十四。至京师二千七百五十里，至东都三千八百里。至西静州六十里，西北至当州八十里也。
<BR>
　　左封　本属翼州，在当州东南四十里。显庆元年，生羌首领董系比射内附，乃于地置悉州，在悉唐川故也。以董系比射为刺史，领左封、归城二县。载初元年，又移州理东南五十里匪平川置也。归诚　垂拱二年，分左封置。
<BR>
　　静州　本当州之悉唐县。显庆元年，于县置悉州。咸亨元年，于悉州置翼州都督府，移悉州理左封置。仪凤二年，罢都督府，翼州却还治于翼针县，于悉唐县置南和州。天授二年，改为静州，比属陇右道，隶松州都督。后割属剑南。领县二，户一千五百七十七，口六千六百六十九。东北至当州六十里，东至悉州八十里。至京师与当州道里数同也。
<BR>
　　悉唐　县置在悉唐川。旧属当州，显庆中来属也。
<BR>
　　静居　县界有静川也。
<BR>
　　恭州下　开元二十四年，分静州广平县置恭州，仍置博恭、烈山二县。天宝元年，改为恭化郡。乾元元年，复为恭州。本属陇右道，后割属剑南。领县三，户一千一百八十九，口六千二百二十二。东至柘州一百里，东北至静州界。至京师三千一百二十里。
<BR>
　　和集　旧广平县，属静州。开元二十四年，于县置恭州。天宝元年，改为和集。
<BR>
　　博恭　开元二十四年，分广平置也。
<BR>
　　烈山　开元二十四年，分广平置。
<BR>
　　柘州下　永徽后置。天宝元年，改为蓬山郡。乾元元年，复为柘州。本属陇右道松州都督，后割属剑南也。
<BR>
　　保州下　本维州之定廉县。开元二十八年，置奉州，以董晏立为刺史。领定廉一县。天宝元年，改为云山郡。八载，移治所于天保军，乃改为天保郡。乾元元年二月，西山子弟兵马使嗣归诚王董嘉俊以西山管内天保郡归附，乃为保州，以嘉俊为刺史。领县三，户一千二百四十五，口四千五百三十六。至京师二千九百四十里，至东都三千七百九十里。东至维州风流镇四十五里也。
<BR>
　　定廉　隋置定廉镇。隋末陷羌。武德七年，招白苟羌，置维州及定廉县，以界水名。永徽元年，废盐城并入。开元二十八年，改属奉州。天宝八载，改为天保郡也
<BR>
　　归顺　云山　天宝八年，分定廉置此二县也。
<BR>
　　真州下　天宝五载，分临翼郡之昭德、鸡川两县置昭德郡。乾元元年，改为真州，取真符县为名也。领县三，户六百七十六，口三千一百四十七。至京师三千里，至东都三千八百五十里。
<BR>
　　真符　天宝五载，分鸡川、昭德二县置，州所治也
<BR>
　　鸡川　先天二年，割翼州翼水县置，属翼州。天宝五载，改真州
<BR>
　　昭德　本识臼县，属悉州。天宝元年，改属翼州，仍改名昭德县。五年，改属真州也。
<BR>
　　霸州下　天宝元年，因招附生羌置静戎郡。乾元元年，改为霸州也。领县一，户一百七十一，口一千八百六十一。至京师二千六百三十二里，至东都三千二百七十一里
<BR>
　　安信与郡同置，州所治也。
<BR>
　　已上十二州，旧属陇右道，永徽已后，割属松州都督，入剑南道。诸州隶松州都督，相继属剑南也。
<BR>
　　松州都督府，督羁縻二十五州。旧督一百四州，领州，无县户口，惟二十五有名额，皆招抚生羌置也。
<BR>
　　州下　贞观元年，招慰党项置州处也。领县二，与州同置：江源　洛稽。领户一百五十五。至京师西南二千二百四十六里。
<BR>
　　懿州下　贞观五年，置西吉州。八年，改为懿州，处党项也。领县二，与州同置：吉当　唐位。无户口。至京师西南二千二百五十里。
<BR>
　　阔州下　贞观五年置，处党项。领县二，与州同置：阔源　落吴。无户口。至京师西南二千五百一十里。
<BR>
　　麟州下　贞观五年，置西麟州，处生羌归附。八年，去“西”字。领县七，与州同置：硖川　和善　敛具　硖源　三交　利恭　东陵无户口。至京师四千五百里。
<BR>
　　雅州下　贞观五年，处生羌置西雅州。八年，去“西”字。领县三，与州同置：新城　三泉　石陇无户口。至京师西南二千六百六十里。
<BR>
　　丛州　贞观五年，党项发归附置也。领县五，与州同置。都流厥调凑般匐器迩率钟，并为诸羌部落，遥立，无县。宁远　临泉　临河无户口。至京师西南一千八百里。
<BR>
　　可州　贞观四年，处党项，置西义州。八年，改为可州也。领县三，与州同置：
<BR>
　　义诚　清化　静方无户口。至京师西南一千四十里。
<BR>
　　远州　贞观四年，生羌归附置也。领县二，与州同置。罗水、小部川。无户口。至京师西南二千三百六十里。
<BR>
　　奉州　贞观三年，处生羌置西仁州。八年，改为奉州也。领县三，与州同置：奉德　思安　永慈　无户口。至京师西南二千一百六里。
<BR>
　　岩州　 贞观五年，置西金州。八年，改为岩州。领县三，与州同置：金池甘松　丹岩
<BR>
　　无户口。至京师西南二千一百里。
<BR>
　　诺州　贞观五年，处降羌置。领县三，与州同置：诺川　归德　篱渭
<BR>
　　无户口。至京师西南二千六百四十三里。
<BR>
　　蛾州　贞观五年，处降羌置。领县二，与州同置：常平　那川
<BR>
　　无户口。至京师二千七百里。
<BR>
　　彭州　贞观三年，处降党项置洪州。七年，改为彭州。领县四，与州同置：洪川　归远　临津　归正
<BR>
　　无户口。至京师西南二千七百八十里。
<BR>
　　轨州都督府，贞观二年，处党项置。领县四，与州同置：通川　玉城　金原俄彻
<BR>
　　无户口。至京师西南二千三百九十里。
<BR>
　　盍州　贞观四年，置西唐州。八年，改为盍州，处降羌也。领县四，与州同置：湘水　河唐　曲岭　枯川
<BR>
　　户二百二十，无口。至京师西南二千六百三十里。
<BR>
　　直州　贞观五年，置西集州。八年，改为直州，处降羌。领县二，与州同置：集川　新川
<BR>
　　户一百，无口。至京师二千五百里。
<BR>
　　肆州　贞观五年，处降羌置。领县四，与州同置：归唐　芳丛　盐水　磨山
<BR>
　　无户口。至京师二千六百里。
<BR>
　　位州　贞观四年，降生羌置西盐州。八年，改为位州。领县二，与州同置：位丰　西使
<BR>
　　户一百，无口。至京师二千四百一十里。
<BR>
　　玉州　贞观五年，处降羌置。领县二，与州同置：玉山　带河
<BR>
　　户二百一十五，无口。至京师二千八百七十八里。
<BR>
　　嶂州　贞观四年，处降羌置。领县四，与州同置：洛平　显川　桂川　显平
<BR>
　　户二百，无口。至京师二千九百里。
<BR>
　　v州　贞观四年，处降羌置。领县二，与州同置：廓川　归定
<BR>
　　无户口。至京师二千一百九十里。
<BR>
　　台州　贞观六年，处党项置西沧州。八年，改为台州。无县。至京师二千一百三十五里。
<BR>
　　桥州　贞观六年，处降羌置。无县。至京师二千四百里。
<BR>
　　序州　贞观十年，处党项置。无县。至京师二千四百里。
<BR>
　　右二十五州，旧属陇右道，隶松州都督府。贞观中，招慰党项羌渐置。永徽已后，羌戎叛臣，制置不一。今存招降之始，以表太平之所至也。
<BR>
　　岭南道
<BR>
　　南海节度使，领是十七州也。
<BR>
　　广州中都督府　隋南海郡。武德四年，讨平萧铣，置广州总管府，管广、东衡、、南绥、冈五州，并南康总管。其广州领南海、增城、清远、政宾、宝安五县。六年，又置高、循二总管，隶广州。七年，改总管为大都督。九年，废南康都督，以端、封、宋、、泷、建、齐、威、扶、议、勤十一州隶广府。其年，又省勤州。贞观改中都督府，省威、齐、宋、、四州，仍以废州之浈阳、二县来属。改东衡为韶州，仍以南康州及崖州都督，并隶广州。二年，省循州都督，以循、潮二州隶广府。八年，改建州为药川、南绥州为浈州、南会州为窦州。十二年，改南康州。十三年，省浈州，以四会、化蒙、怀集、氵存安四县来属。省冈州，以义宁、新会二县并属广州。其年，又以义宁、新会二县立冈州。今督广、韶、端、康、封、冈、新、药、泷、窦、义、雷、循、潮十四州。永徽后，以广、桂、容、邕、安南府，皆隶广府都督统摄，谓之五府节度使，名岭南五管。天宝元年，改为南海郡。乾元元年，复为广州。州内有经略军，管镇兵五千四百人，其衣粮轻税，本道自给。广州刺史，充岭南五府经略使。旧领县十，户一万二千四百六十三，口五万九千一百一十四。天宝领县十三，户四万二千二百三十五。在京师东南五千四百四十七里，至东都四千九百里。
<BR>
　　南海　五岭之南，涨海之北，三代已前，是为荒服。秦灭六国，始开越置三郡，曰南海、桂林、象郡，以谪戍守之。秦亡，南海尉任嚣病且死，召南海龙川令赵佗，付以尉事。佗乃聚兵守五岭，击并桂林、象郡，自称南越武王。子孙相传五代九十三年。汉武帝命伏波将军路博德、楼船将军杨仆兵逾岭南，灭之。其地立九郡，曰南海、苍梧、郁林、合浦、交止、九真、日南、儋耳、珠崖。后汉废珠崖、儋耳入合浦郡。交州刺史领七郡而已。今南海县即汉番禺县，南海郡。隋分番禺置南海县。番山，在州东三百步。禺山，在北一里。贪泉，州西三十里。越王井，州北四里。番禺　汉县名，秦属南海郡。后汉置交州，领郡七。吴置广州。皆治番禺也
<BR>
　　增城　后汉番禺县地。吴于县置东宫。有增江
<BR>
　　四会　汉县，属南海。武德五年，于县治北置南绥州，领四会、化蒙、新招、化穆、化注五县。贞观元年，省新招、化注二县，以废威州之怀集、废齐州之氵存安二县来属。八年，改为浈州。十三年，省州及化穆县，以四会、化蒙、怀集、安四县属广州也
<BR>
　　化蒙　隋县。武德五年，属南绥州。贞观元年，省化注入。八年，改绥州为浈州，县仍属。十三年，改属广州
<BR>
　　怀集　晋怀化县，隋为怀集。武德五年，于县置威州，领兴平、怀集、霍清、威成四县。贞观元年，州废，以怀集属南绥，省兴平、霍清、威成三县。八年，改绥州为浈州，县仍属。十三年，属广州
<BR>
　　东莞　隋宝安县。至德二年九月，改为东莞。郡，于岭外其为名也
<BR>
　　清远　隋县。武德六年，废政宾县并入，所治也
<BR>
　　水　汉封阳县，属苍梧郡。南齐改为安。武德四年，于县置齐州，领安、宣乐、宋昌三县。贞观元年，省齐州及宣乐、宋宣二县，以安属绥州。八年，改绥州为浈州，县仍属。十三年，浈州废，属宾州。至德二年九月，改为水也
<BR>
　　浈阳　汉县，属桂阳郡。隋为真阳。五年，属州。贞观初，州废，改真阳浈阳，属广州。浈山，在县北三十里。
<BR>
　　韶州　隋南海郡之曲江县。武德四年，平萧铣，置番州，领曲江、始兴、乐昌、临泷、良化五县。贞观元年，改为韶州，仍割州之翁源来属。八年，废临泷、良化二县。天宝元年，改为始兴郡。乾元元年，复为韶州。旧领县四，户六千九百六十，口四万四百一十六。天宝领县六，户三万一千，口十六万八千九百四十八。南至广州八百里，西至郴州五百里，东南至虔州七百里。至京师四千九百三十二里，至东都四千一百四十二里。
<BR>
　　曲江　汉县，属桂阳郡。在曲江川，州所治也
<BR>
　　始兴　汉南野县地，属豫章郡。孙皓分南康郡之南乡，始兴县置。县界东峤，一名大庾岭，南越之北塞。汉讨南越时，有将军姓庾，城于此。五岭之最东，故曰东峤也
<BR>
　　乐昌　隋置
<BR>
　　翁源　翁水在县界。隋县。武德五年，置州。贞观初废，以属韶州
<BR>
　　仁化　浈昌　已上二县，天宝后新置。
<BR>
　　循州　隋龙川郡。武德五年，改为循州总管府，管循、潮二州。循州领归善、河源、博罗、兴宁、海丰、罗阳。省龙川入归善、石城入河源、齐昌入兴宁。贞观二年，废都督府。天宝元年，改为海丰郡。乾元元年，复为循州。旧领县五，户六千八百九十一，口三万六千四百三十六。天宝领县六，户九千五百二十五，无口数。南至广州四百里，东至潮州五百一十七里，北至虔州隔山岭一千六百五十里。至东都四千八百里。
<BR>
　　归善　秦、汉龙川县地，属南海郡。宋置归善县，县界罗浮山。贞观元年，省龙川县并入。博罗　汉旧县，属南海郡也。河源　隋县。循江，一名河源水，自虔州雩都县流入。龙川，在河源县，云有龙穿地而出，即水流，汉因置龙川县。贞观元年，省石城并入。海丰　宋县，属东莞郡。南海在海丰县南五十里，即涨海，渺漫无际。武德五年，分置陆安县。贞观初并入也。兴宁　汉龙川县地。贞观元年省齐昌并入。雷乡　新置。
<BR>
　　冈州　隋南海郡之新会县。武德四年，平萧铣，置冈州，领新会、封平、义宁三县。贞观五年，州废，以新会、义宁属广州，省封平、封乐二县。其年，又立冈州，割广州之新会、义宁来属。又立封乐县。天宝元年改为义宁郡。乾元元年，复为冈州也。旧领县二，户二千三百五十八，口八千六百六十二。天宝，户五千六百五十，无口数。在京师西南六千三百五里。
<BR>
　　新会　汉南海县地。晋置新会郡。改置封州，又改为允州，又改为冈州。隋末废，并入广州。武德四年，复为冈州。旧治盆源城。贞观十三年，废冈州，县属广州。其年，复置州于今治也
<BR>
　　义宁　汉番禺县地。宋置义宁县，属新会郡。
<BR>
　　贺州　隋苍梧郡之临贺县。武德四年，平萧铣，置贺州。天宝元年，改为临贺郡。乾元元年，复为贺州也。旧领县五，户六千七百一十三，口一万八千六百二十八。天宝领县六，户四千五百，无口数。在京师东南四千一百三十里，至东都三千五百七十二里。东南至广州八百七十六里，东至连州二百六十里，南至封州三百六十六里，北至道州四百里，北至富州三百二十里，西南至梧州四百二十二里也。
<BR>
　　临贺　州所治。汉县，属苍梧郡。临、贺水。吴置临贺郡。宋改为临庆国，齐复为临贺郡。隋置贺州，隋末废为县。武德四年，复置贺州
<BR>
　　桂岭　汉临贺县地，隋旧也
<BR>
　　冯乘　汉县，属苍梧郡。有荔平关
<BR>
　　封阳　汉县，属苍梧郡
<BR>
　　富川　汉富川县。天宝改为富水，后复为富川也
<BR>
　　荡山　新置。
<BR>
　　端州　隋信安郡。武德元年，置端州，领高要、乐城、铜陵、平兴、博林五县。其年，以乐城属康州，铜陵属春州。七年，置清泰县。贞观十三年，省博林、清泰二县。天宝元年，为高要郡。乾元元年，复为端州。旧领县二，户四千四百九十一，口二万四千三百三。天宝，户九千五百，口二万一千一百二十。东至广州二百四十里，南至新州一百四十里，西至康州一百六里。至京师四千九百三十五里，至东都四千七百里。
<BR>
　　高要　州所治。汉县，属苍梧郡。宋、齐属南海郡。陈置高要郡，隋置端州。县北五里有石室山。县西有鹄奔亭，即汉交州刺史行部到鹄亭，夜，女子鬼诉冤之亭
<BR>
　　平兴　汉高要县地，隋分置。武德七年，分置清泰县。贞观十三年，省清泰并入。
<BR>
　　新州　隋信安郡之新兴县。武德四年，平萧铣，置新州。天宝元年，改为新兴郡。乾元元年，复为新州。旧领县四，户七千三百八十八，口三万五千二十五。天宝领县三，户九千五百。东至广州义宁县四十一里，北至端州一百四十里，西北至康州二百七十里，西南至勤州一百七十里。至京师五千五十二里，至东都五千里。
<BR>
　　新兴　汉临允县，属合浦郡。晋置新宁郡，梁置新州
<BR>
　　索卢　武德四年，析新兴县置
<BR>
　　永顺　新置。
<BR>
　　康州　隋信安郡之端溪县。武德四年，置康州都督府，督端、康、封、新、宋、泷等州。九年，废都督府及康州。贞观元年，又置南康州。十一年废，十二年又置康州。天宝元年，改为晋康郡。乾元元年，复为康州。旧领县四，户四千一百二十四，口一万三千五百四。天宝，户一万五百一十，口一万七千二百一十九。东北至广州三百四十里，西南至梧州二百八十四里，东至端州一百六十里，南至泷州二百三十里，西至封州一百三十里，南至新州二百七十里。至京师五千七百五十里，至东都五千一百五十里。
<BR>
　　端溪　汉县，属苍梧郡。晋于县分置晋康郡。隋废郡，并入信安郡。武德复置康州。县界有端山，山下有溪也
<BR>
　　晋康　隋安遂县。至德二年，改为晋康县
<BR>
　　悦城　隋乐城县。武德五年，属端州。又割属康州，改为悦城
<BR>
　　都城　汉端溪县。东百步有程溪，亦名零溪，温妪养龙之溪也。
<BR>
　　封州下　隋苍梧郡之封川县。武德四年，平萧铣，置封州。天宝元年，改为临封郡。乾元元年，复为封州。旧领县四，户二千五百五十五，口一万三千四百七十七。天宝领县二，户三千九百，口一万一千八百二十七。东北至广州九十五里，西北至梧州五十五里，东至康州一百三十里，北至贺州三百六十六里。至京师水陆四千五百一十里也。
<BR>
　　封川　州所治。汉广信县地，属苍梧郡。在封水之阳。梁置梁信郡。隋平陈，改为成州。，又改为封州。隋末，州废为封川县，属苍梧郡。武德初，置封州。隋移州于封川口，即今县治也
<BR>
　　开建　汉封阳县地，属苍梧郡，隋旧也。
<BR>
　　泷州　隋永熙郡之泷水县。武德四年，平萧铣，置泷州。天宝元年，改为开阳郡。乾元元年，复为泷州。旧领县四，户三千六百二十七，口九千四百三十九。天宝领县五。
<BR>
　　泷水　州所治。汉端溪县地，属苍梧郡。晋分端溪立龙乡，即今州治。梁分广熙郡置建州，又分建州之双头洞立双州。隋改龙乡为平原县，又改为泷水
<BR>
　　开阳　隋废县。武德四年，分泷水置
<BR>
　　永宁　武德四年，于安遂县置药州，领安遂、永宁、安南、永业四县。贞观中，废药州，以永宁属泷州。本隋永熙县，武德五年，改为永宁县
<BR>
　　镇南　隋安南县。至德二年九月，改为镇南
<BR>
　　建水　新置。
<BR>
　　恩州　隋高凉郡。武德四年，平萧铣，置高州都督府，管高、春、罗、辩、雷、崖、儋、新八州。七年，割崖、儋、雷、新属广州。贞观二十三年，废高州都督府，置恩州。天宝元年，改为恩平郡。乾元元年，复为恩州，内有清海军，管戍兵三千人也。领县三，户九千，无口数。至京师东南六千五百里。西北六十里接广州界。
<BR>
　　恩平　州所治。汉合浦郡也，隋置海安县。武德五年，改为齐安。至德二年九月，改为恩平也
<BR>
　　杜陵　隋杜原县。武德五年，改为杜陵也
<BR>
　　阳江　隋旧置也。
<BR>
　　春州　隋高凉郡之阳春县。武德四年，平萧铣，置春州。天宝元年，改为南陵郡。乾元元年，复为春州。旧领一，户五千七百一十四，口二万一千六十一。天宝领县二，户一万一千二百一十八。至京师东南六千四百四十八里。东至广州六百四十二里，南至恩州九十三里，西至高州三百三十里，东北至新州二百六十里，西北至泷州界也。
<BR>
　　阳春　州所治。汉高凉县地，属合浦郡，至隋不改也
<BR>
　　罗水　天宝后置。
<BR>
　　高州　隋高凉郡。旧治高凉县，后改为西平县。贞观二十三年，分西平、杜陵置恩州，高州移治良德县。天宝元年，改为高凉郡。乾元元年，复为高州。领县三，户一万二千四百。西北至窦州九十二里，北至泷州界三百五十里，西南至潘州九十里，东至春州三百三十里。至京师六千二百六十二里，至东都五千五百二十里。
<BR>
　　良德　汉合浦县地，属合浦郡。吴置高凉郡，宋、齐不改
<BR>
　　电白　梁置电白郡，隋改为县也
<BR>
　　保定　旧保安县。至德二年，改为保定。
<BR>
　　藤州下　隋永平郡。武德四年，置藤州，领永平、猛陵、安基、武林、隋建、阳安、普宁、戎城、宁人、淳人、大宾、贺川十二县。贞观七年，以武林属龚州、安普属燕州、普宁属容州。八年，以猛陵属梧州。十二年，以隋建属龚州。天宝元年，改为感义郡。乾元元年，复为藤州也。旧领县六，户九千二百三十六，口一万三百七十二。天宝领县三，户三千九百八十。至京师五千五百九十六里，至东都五千二百里。南至义州二百里，西至龚州一百四十九里，北至梧州九十七里。
<BR>
　　镡津　汉猛陵县，属苍梧郡。晋置永平郡。隋置藤州及镡津。
<BR>
　　感义
<BR>
　　义昌　本安昌县。至德二年九月，改为义昌。
<BR>
　　义州下　隋永熙郡之永业县。武德五年，置南义州及四县。贞观元年，州废，以所领县入南建州。二年，复置义州，还以故县来属。五年，废义州，县属南建州。六年，复置义州。又改县来属。天宝元年，改为连城郡。乾元元年，复为义州。旧领县四，户三千二百二十五，无口。天宝领县三，户一千一百一十，口七千三百三。至京师五千七百五十里，至东都四六百九十里，东至梧州隔鄣岭一百七十里，北至藤州二百里，西至容州九十里，东南至窦州一百七十二里，东北至泷州二百七里。
<BR>
　　岭溪　州所治。汉猛城县，属苍梧郡。武德四年，置龙城县，置南义州。贞观初废，二年复置义州，领龙城、安义、连城、义城四县。至德中，改安义为永业，龙城为岭溪
<BR>
　　永业　旧安义县，至德年改
<BR>
　　连城　武德五年，分泷州之正义县置。
<BR>
　　窦州下　隋永熙郡怀德县。武德四年，置南扶州及五县。以獠反寄泷州。贞观元年废，以所管县并属泷州。二年，獠平，复置南扶州，自泷州还其故县。五年复废，县隶泷州。六年复置，以故县来属。其年，改南扶为窦州。天宝元年，改为怀德郡。乾元元年，复为窦州。旧领县五，户三千五百五十。天宝领县四，户一千一十九。至京师水陆六千一百二里，至东都水陆五千四百里。西至容州二百里，东至泷州一百八十里，南至潘州一百五十里，东南至高州九十二里，北至义州二百三十里，西南至禺州一百九十里。
<BR>
　　信义　汉端溪县地，属苍梧。隋为怀德县。武德四年，析怀德县置信义县，仍置南扶州。贞观中，改为宝州，取州界有罗窦洞为名也
<BR>
　　怀德　本属泷州，后来属也
<BR>
　　潭峨　武德四年，分信义县置也
<BR>
　　特亮　武德四年，分信义置也。
<BR>
　　勤州　隋信安郡之高梁县地。武德四年，置勤州，隶南康州总管。九年，改隶广州，其年废，县属春州。后置勤州，以铜陵来属。仍析置富林县。领县三，户六百八十二，口一千九百三十三。至京师五千三百九十里，至东都五千里。东至新州一百七十里，西至泷州二百六十里，南至广州六百三十五里，西北至康州二百七十三里。
<BR>
　　富林　州所治，析铜陵置
<BR>
　　铜陵　汉临允县地，属合浦郡。宋立泷潭县。隋改为铜陵，以界内有铜山也。
<BR>
　　桂管十五州在广州西。
<BR>
　　桂州下都督府　隋始安郡。武德四年，平萧铣，置桂州总管府，管桂、象、静、融、贺、乐、荔、南昆、龙九州，并定州一总管。其桂州领始安、福禄、纯化、兴安、临源、永福、阳朔、归义、宣风、象十县。寻改定州为南尹州。其年，又置钦州总管，隶桂府。五年，置南恭、燕、梧三州，隶桂府。九年，置晏州，隶桂府。贞观元年，以钦、玉、南亭三州隶桂府。二年，省玉州、南亭州。五年，置宾州，隶桂府。六年，又以尹、藤、越、白、相、绣、郁、姜、南宕、南方、南简、南晋十二州隶桂府。其年，置龚州都督，亦隶桂府。其年，废龙、郁二州。八年，改越州为廉州，南简为横州，南方为澄州，南宕为潘州，南晋为邕州，尹州为贵州，静州为富州，乐州为昭州，南昆为柳州，铜州为容州。废福禄、归义二县。十年，废姜州。十二年，废晏州，以建陵县来属。废荔州，以荔浦、崇仁二县来属。省宣风县。今督桂、昭、贺、富、梧、藤、容、潘、白、廉、绣、钦、横、邕、融、柳、贵十七州。天宝元年，改为始安郡，依旧都督府。至德二年九月，改为建陵郡。乾元元年，复为桂州，刺史充经略军使，管戍兵千人，衣粮税本管自给也。旧领县十，户三万二千七百八十一，口五万六千五百二十六。天宝领户一万七千五百，口七万一千一十八。至京师水陆路四千七百六十里，至东都水陆路四千四十里。东至道州五百里，西至容州四百九十三里，南至昭州二百一十里，北至邵州六百八十五里，东南至贺州五百三十里，西南至柳州八百里，东北至永州五百五十里。
<BR>
　　临桂　州所治。汉始安县地，属零陵郡。吴分置始安郡，宋改为始建国，南齐始安郡，梁置桂州。隋末，复为始安郡。江源多桂，不生杂木，故秦时立为桂林郡也
<BR>
　　理定　汉始安县。隋分置兴安，近改为理定
<BR>
　　灵川　武德四年，分始安置
<BR>
　　阳朔　隋旧。贞观元年，废归义县并入
<BR>
　　荔浦　汉县，属苍梧郡。武德四年，置荔浦、建陵、隋化、崇仁、纯义。五年，以隋化属南恭州。贞观元年，以建陵属晏州。十三年，废荔州，以荔浦、崇仁属桂州，纯义属蒙州也
<BR>
　　丰水　旧永丰县。元和初，改为丰水县
<BR>
　　修仁　隋置建陵县。贞观元年，于县置晏州，领武龙、建陵二县。十二年，废晏州及武龙县，以建陵属桂州。长庆元年，改为修仁县
<BR>
　　恭化　武德四年，分始安置纯化县。元和初，改为恭化也
<BR>
　　永福　武德四年，分始安置
<BR>
　　临源　武德四年，分始安置
<BR>
　　全义　新置。
<BR>
　　昭州　隋始安郡之平乐县。武德四年，平萧铣，置乐州，领平乐、永丰、恭城、沙亭四县，贞观七年，省沙亭县。八年，改为昭州，以昭冈潭为名。天宝元年，改为平乐郡。乾元元年，复为昭州也。旧领县三，户四千九百一十八，口一万二千六百九十一。天宝，户三千五百。至京师四千四百三十六里，至东都四千二百一十九里。西至桂州二百二十里，东北至道州四百里，北至永州六百三十九里，南至富州一百六十六里也。
<BR>
　　平乐　州所治。汉荔浦地，属苍梧郡。晋置平乐县。贞观七年，省沙亭并入也。
<BR>
　　恭城　武德四年，析平乐置。
<BR>
　　永平　隋县，旧属藤州。
<BR>
　　富州下　隋始安郡之龙平县。武德四年，平萧铣，置静州，领龙平、博劳、归化、安乐、开江、豪静、苍梧七县。寻又分苍梧、豪静、开江三县置梧州。九年，省安乐县。贞观八年，改为富州，以富川水为名。天宝元年，改为开江郡。乾元元年，复为富州。旧领县三，户三千三百四十九，口四千三百一十九。天宝，户一千二百九十。至京师五千一百三十里，至东都四千八百五十里。西北至桂州界八十里，东南至梧州界九十里，北至昭州一百六十六里。
<BR>
　　龙平　汉临贺县地，属苍梧郡。吴置临贺郡，梁分临贺置南静郡，又改为静州，改南静郡为龙平县。贞观八年，改为富州，以富川水为名也
<BR>
　　思勤　新置
<BR>
　　马江　隋开江县。长庆元年，改为马江。皆汉临贺县地。
<BR>
　　梧州下　隋苍梧郡。武德四年，平萧铣，置梧州，领苍梧、豪静、开江三县。贞观八年，割藤州之孟陵、贺州之绥越来属。十三年，废豪静县。天宝元年，改为苍梧郡。乾元元年，复为梧州也。旧领县四，户三千八十四，口五千四百二十三。天宝领县三，户五千。至京师五千五百里，至东都五千一百里。东至封州八十里，东北至贺州四百一十里，北接富州界，正西至藤州一百九十里。
<BR>
　　苍梧　汉苍梧郡，治广信县，即今治。隋立苍梧县，于此置郡
<BR>
　　戎城　隋县旧属藤州，今来属
<BR>
　　孟陵　汉猛陵县，属苍梧郡。
<BR>
　　蒙州　隋始安郡之隋化县。武德四年，置南恭州。割荔州之立山、东区、纯义三县分置岭政县。贞观八年，改为蒙州，取州东蒙山为名。十二年，省岭政入立山。天宝元年，改为蒙山郡。乾元元年，复为蒙州。旧领县三，户一千六十九。天宝，户一千五十九。至京师五千一百里，至东都四千七百里。南至桂州二百四十九里，东至富州九十七里，西南至象州一百七十六里。
<BR>
　　立山　州所治。汉荔浦县，属苍梧郡。隋分荔浦置隋化县。武德四年，改为立山，于县置荔州，寻改为恭州。贞观八年，改为蒙州。州东蒙山，山下有蒙水，居人多姓蒙故也
<BR>
　　东区　武德五年，分立山置，属荔州。贞观六年，属燕州。十年，改为蒙州
<BR>
　　正义　贞观五年，置纯义县，属荔州。乾元初改为正义也。
<BR>
　　龚州下　隋永平郡之武林县。贞观三年，置燕州。七年，移燕州于今州东。仍于燕州之旧所置龚州都督府，督龚、浔、蒙、宾、澄、燕七州。割藤州之武林、燕州之泰川来属。又立平南、西平、归政、大同四县。十二年，废浔州，以桂平、陵江、大宾、皇化四县来属。其年，省泰川入平南，省陵江入桂平，省归政入西平。又割藤州之隋建来属。天宝元年，改为临江郡。乾元元年，复为龚州。旧领县八，户一万三千八百二十一，口一万一千一百二十八。天宝领县六，户九千，口二万一千。至京师五千七百二十里，至东都五千三百六十一里。东至藤州一百四十九里，南至绣州九十五里，西至浔州一百三十里，北至蒙州二百四十里。
<BR>
　　平南　州所治。汉猛陵县地，属苍梧郡。晋分苍梧置永平郡，仍置武林县。贞观七年，分置平南县。后自武林移龚州治于此也
<BR>
　　武林　猛陵县地。隋分置武林县，属藤州。贞观七年，属龚州
<BR>
　　隋建　猛陵县地。武德年，属藤州。贞观年，属龚州也
<BR>
　　大同　贞观元年分置
<BR>
　　阳川　本阳建县，后改为阳川也。
<BR>
　　浔州下　隋郁林郡之桂平县。贞观七年，置浔州，领桂平、陵江、大宾、皇化四县。十二年，废浔州，以四县属龚州。后复置浔州，以桂平、大宾、皇化来属，又省陵江入桂平。天宝元年，改为浔江郡。乾元元年，复为浔州也。旧领县三，户二千五百，口六千八百三十六。至京师五千九百六十里，至东都五千七百里。东至龚州一百三十里，西至潘州二百五十里，西南至贵州一百五十里，西北至蒙州三百六十里。西南接郁林州界。
<BR>
　　桂平　汉布山县，郁林郡所治也。隋为桂平县。武德年，属贵州。贞观初，属燕州。七年，属浔州。十二年，州废，属龚州。复置浔州
<BR>
　　皇化　汉阿林县，属郁林郡。隋置皇化县，后废。贞观六年，复置，属浔州。州废，属龚州。又复属浔州。
<BR>
　　郁林州下　隋郁林郡之石南县。贞观中置郁林州，领石南、兴德。天宝元年，改为郁林郡。乾元元年，复为郁林州也。领县五，户一千九百一十八，口九千六百九十九。至京师五千五百七里，至东都五千一百六十里。东至平琴州九十里，南至牢州一百二里，西南至昭州一百一十里，北至贵州一百五十里。
<BR>
　　石南　州所治。汉郁林郡之地。梁置定州，隋改尹州，炀帝为郁林郡，皆治于此。陈时置石南郡，隋改为县也
<BR>
　　郁林　隋县，属贵州，后来属
<BR>
　　兴业　兴德　武德四年，分郁林置
<BR>
　　潭栗
<BR>
　　平琴州下　汉郁林郡地。唐置平琴州，无年月。领县四。天宝元年，改为平琴郡。乾元元年，复为州。建中并入党州。今存。领县四，户一千一百七十四。至京师六千四百八十里，至东都五千八百三十里。西至郁林州九十里，东南至牢州一百一十里，北至贵州一百五十里，北至绣州九十二里，东至党州二十二里。
<BR>
　　容山　州所治。本名安仁，至德年改也
<BR>
　　怀义　福阳　古符　三县与州同置。
<BR>
　　宾州下　隋郁林郡之岭方县。贞观五年，析南方州之岭方、思干、琅邪、南尹州之安城置宾州。十二年省思干县。天宝元年，改为安城郡。至德二年九月，改为岭方郡。乾元元年，复为宾州。旧领县三，户七千四百八十五。天宝，户一千九百七十六，口八千五百八十。至京师四千三百里，至东都四千一百里。南至淳州二百里，东南至贵州一百七十里，西至邕州二百五十七里，东南至蒙州三百二十里，西北至澄州一百二十里也。
<BR>
　　岭方　汉县，属郁林郡。武德四年，属南方州。贞观五年，改为宾州
<BR>
　　琅邪　武德四年，析岭方县置
<BR>
　　保城　梁置安城县。至德二年，改为保城也。
<BR>
　　澄州下　隋郁林郡之岭方县地。武德四年，平萧铣，置南方州，领无虞、琅邪、思干、上林、止戈、贺水、岭方七县。贞观五年，以上林、止戈、琅邪、岭方属宾州。八年，改南方州为澄州。天宝元年，改为贺水郡。乾元元年，复为澄州。旧领县四，户一万八百六十八。天宝后，户一千三百六十八，口八千五百八十。至京师四千六百里，至东都四千三百里。南至邕州三百里，北至窦州四百三十里，东南至宾州一百二十里，西至古州五百七十九里。
<BR>
　　上林　州所治。汉岭方县地。武德四年，析置上林县也
<BR>
　　无虞　武德四年，析岭方置
<BR>
　　贺水　武德四年，析柳州马平县置。
<BR>
　　绣州下　隋郁林郡之阿林县。武德四年，置林州，领常林、阿林、皇化、归诚、罗绣、卢越等县。六年，改为绣州。贞观六年，省归诚、卢越。七年，以皇化属浔州。天宝元年，改为常林郡。乾元元年，复为绣州，领县三，户九千七百七十三。至京师六千九十里，至东都五千五百里。南至党州五十里，北至贵州一百里也。
<BR>
　　常林　汉阿林县地，属郁林郡。武德四年，析贵州之郁平县，置林州及常林县。贞观六年，剩归诚县入常林县，移治废归诚县故城。又改林州为绣州
<BR>
　　阿林　汉县，属郁林郡
<BR>
　　罗绣　武德四年，析阿林置。
<BR>
　　象州下　隋始安郡之桂林县。武德四年，平萧铣，置象州，领阳寿、西宁、桂林、武仙、武德五县。贞观十二年，省西宁县，割废晏州武化、长风来属。天宝元年，改为象山郡。乾元元年，复为象州。旧领县六，户一万一千八百四十五，口一万二千五百二十一。天宝领县三，户五千五百，口一万八百九十。至京师四千九百八十九里。北至桂州四百里，东至象州一百七十六里，南至费州三百里，西北至柳州二百里，东南至浔州三百六十里，西南至严州二百九十里也。
<BR>
　　武化　州所治。汉潭中县地，属郁林郡。隋建陵县，属桂州。武德四年，析建陵置武化县，属晏州。贞观十二年，废晏州来属，仍自武德县移象州于县置。非秦之象郡，秦象郡今合浦县
<BR>
　　武德　汉中留县地，属郁林郡。吴于县置郁林郡，仍分中留置桂林县。武德四年，改为武德，于县界置象州
<BR>
　　阳寿　隋县。武仙　武德四年，析桂林置。
<BR>
　　柳州　隋始安郡之马平县。武德四年，平萧铣，置昆州，领马平、新平、文安、贺水、归德五县。其年，改归德为修德，改文安为乐沙，仍加昆州为南昆州。八年，以贺水属澄州。贞观七年，省乐沙入新平县，以废龙州之龙城来属。八年，改南昆为柳州。九年，置崖山县。十二年，省新平入马平。天宝元年，改为龙城郡。乾元元年，复为柳州，以州界柳岭为名。旧领县四，户六千六百七十四，口七千六百三十七。天宝领县五，户二千二百三十二，口一万一千五百五十。至京师水陆相乘五千四百七十里，至东都水陆相乘五千六百里。东至桂州四百七里，至粤州二百九十里，北至融州二十里，东南至象州二百里，北至柳州三十里。
<BR>
　　马平　州所治。汉潭中县地，属郁林郡。隋置马平县。武德四年，于县置昆州，又改为柳州也
<BR>
　　龙城　隋县。武德四年，置龙州，领龙城、柳岭二县。贞观七年，废龙州，省柳岭县
<BR>
　　象　贞观中置
<BR>
　　洛曹　旧洛封县，元和十三年改
<BR>
　　洛容　皆汉潭中地。贞观后析置。
<BR>
　　融州下　隋始安郡之义熙县。武德四年，平萧铣，置融州，复开皇旧名，领义熙、临黄水、安修四县。六年，改义熙为融水。贞观十三年，省安修入临。天宝元年，改为融水郡。乾元元年，复为融州。旧领县三，户二千七百九十四，口三千三百三十五。天宝，户一千二百三十二。至京师五千二百七十里，至东都四千四百七十里。东至桂州四百九十一里，南至柳州三十里，至武零山二百里也。
<BR>
　　融水　汉潭中地，与柳州同。隋置义熙县。武德四年，改为融水，州所治也
<BR>
　　武阳　旧黄水、临二县。析融水置。后并入，改为武阳。
<BR>
　　邕管十州在桂府西南。
<BR>
　　邕州下都督府　隋郁林郡之宣化县。武德五年，置南晋州，领宣化一县。贞观六年，改为邕州都督府。天宝元年改为朗宁郡。乾元元年复为邕州。上元后，置经略使，领邕、贵、党、横等州。后又罢。长庆二年六月，复置经略使，以刺史领之。刺史充经略使，管戍兵一千七百人，衣粮税本管自给。旧领县五，户八千二百二十五。天宝后，户二千八百九十三，口七千三百二。至京师五千六百里，至东都五千三百二十七里。东南至钦州三百五十里，东北至宾州二百五十里，西南至羁縻左州五百里。
<BR>
　　宣化　州所治。汉岭方县地。属郁林郡。秦为桂林郡地。O水在县北，本柯河，俗呼郁林江，即骆越水也，亦名温水。古骆越地也
<BR>
　　武缘　隋废县。武德五年复置也
<BR>
　　晋兴　晋于此置晋兴郡，隋废为县
<BR>
　　朗宁　武德五年分置
<BR>
　　思龙　如和　封陵　三县，开m洞渐置也。
<BR>
　　贵州下　隋郁林郡。武德四年，平萧铣，置南尹州总管府，管南尹、南晋、南简、南方、白、藤、南容、越、绣九州。南尹州领郁林、马岭、安城、郁平、石南、桂平、岭山、兴德、潮水、怀泽十一县。五年，以桂平属燕州，岭山属南横州。贞观五年，以安城属宾州。七年，罢都督府，九年，改南尹为贵州。天宝元年，改为怀泽郡。乾元元年，复为贵州也。旧领县八，户二万八千九百三十，口三万一千九百九十六。天宝后，领县四，户三千二十六，口九千三百。至京师五千三百八十里，至东都五千一百二十里。东至绣州一百里，南至郁林州一百五十里，西至横州二百里，北至象州三百里，西南至宾州九十四里，东北至浔州一百五十里。
<BR>
　　郁平　汉广郁县地，属郁林郡。古西瓯、骆越所居。后汉谷永为郁林太守，降乌浒人十万，开七县，即此也，乌浒之俗：男女同川而浴；生首子食之，云宜弟；娶妻美让兄；相习以鼻饮。秦平天下，始招慰之，置桂林郡。汉改为郁林郡。地在广州西南安南府之地，邕州所管郡县是也。隋分郁平县。郁江，在州东也
<BR>
　　怀泽　宋废县。武德四年又置
<BR>
　　潮水　武德四年分郁林置
<BR>
　　义山　新置。
<BR>
　　党州下　古西瓯所居。秦置桂林郡，汉为郁林郡。唐置党州，失起置年月。与平琴州同土俗。西至平琴治所二十二里。天宝元年，以党州为宁仁郡。乾元元年，复为党州。建中二年二月，废平琴州并入。领县四，户一千三百，口七千四百。至京师地理，与平琴州同。南至牢州一百里，北至绣州五十里，东南至容州一百五十里，北接绣州界百余里也。
<BR>
　　横州下　隋郁林郡之宁浦县。武德四年，置简州，领宁浦、乐山、蒙泽、淳风、岭山五县。六年，改为南简州。贞观八年，改横州。天宝元年，改为宁浦郡。乾元元年，复为横州也。旧领县四，户一千一百二十八，口一万七百三十四。天宝领县三，户一千九百七十八，口八千三百四十二。至京师五千五百三十九里，至东都四千七百五里。南至钦州三百五十里，西至峦州一百五十里，北至贵州一百六十里也。
<BR>
　　宁浦　州所治。汉广郁县地，属郁林郡。吴分置宁浦郡，晋、宋、齐不改。梁分置简阳郡。隋平陈，郡并废，置简州，又改为缘州。炀帝废州，置宁浦县，郁林郡。武德复置，改为横州。
<BR>
　　从化　汉高凉县地，属合浦郡。武德四年，分宁浦置淳风县。贞观元年，改为从化也
<BR>
　　乐山　汉高凉县地，隋置乐山县。
<BR>
　　田州　土地与邕州同，失废置年月，疑是开元中置。天宝元年，改为横山郡。乾元元年复为田州。旧领县五，户四千一百六十八。旧图无四至州郡及两京道里数。
<BR>
　　都救　惠佳　武笼　横山　如赖　并与州同置也。
<BR>
　　严州　秦桂林郡地，后为獠所据。乾封元年，招致生獠，置严州及三县。天宝元年，改为修德郡。乾元元年，复为严州。领县三，户一千八百五十九，口七千五十一。至京师五千三百二十七里，至东都四千八百九十三里。东北至柳州二百四十里，东南接象州界，西北接澄州界也。
<BR>
　　来宾　州所治也。
<BR>
　　循德　归化，与州同置。
<BR>
　　山州　失起置年月。天宝元年，改为龙池郡。乾元元年，复为山州。领县二，户一千三百二十。无四至及京洛里数。
<BR>
　　龙池　州所治也
<BR>
　　盆山
<BR>
　　峦州　秦桂林郡。唐置淳化，失起置年月。天宝元年，改为永定县。乾元元年，复为淳州。永贞元年，改为峦州也。领县三，户七百七十，口三千八百三。至京师五千三百里，至东都四千九百里。南至横州一百四十里，西至邕州三百里，北至宾州二百五十五里。
<BR>
　　永定　州所治也
<BR>
　　武罗　灵竹　二县与州同置。
<BR>
　　罗州　隋高凉郡之石龙县地。武德五年，于县置罗州，领石龙、吴川、陵罗、龙化、罗辩、南河、石城、招义、零绿、慈廉、罗肥十一县。六年，移罗州于石城县，于旧所置南石州，割石龙、陵罗、龙化、罗辩、慈廉、罗肥属南石州。天宝元年，改罗州为招义郡。乾元元年，复为罗州。旧领县五，户五千四百六十，口八千四十一。至京师六千五百二十二里，至东都五千七百五里。东至大海一百三十九里，南至雷州二百五十里，西至廉州二百五十里，北至辩州一百五十里，西南至零绿县大海一百二十里，西北至白州二百三十里，东北至新州五十里。
<BR>
　　石城　州所治。汉合浦郡地。宋将檀道济于陵罗江口筑石城，因置罗州，属高凉郡。唐复置罗州于县
<BR>
　　吴川　隋县
<BR>
　　招义　武德五年析石龙县置也
<BR>
　　南河　武德五年析石龙县置也。
<BR>
　　潘州下　隋合浦郡之定川县。武德四年，置南宕州，领南昌、定川、陆川、思城、温水、宕川六县，治南昌县。贞观六年，移治定川。八年，改为潘州，仍废思城县。天宝元年，改为南潘郡。乾元元年，复为潘州也。旧领县五，户一万七百四十八。天宝后，领县三，户四千三百，口八千九百六十七。至西京七千一百六十一里，至东都六千三百八十九里。至高州九十里，南至大海五十六里，至辩州一百二十里，北至窦州一百五十一里。
<BR>
　　茂名　州所治。古西瓯、骆越地，秦属桂林郡，汉为合浦郡之地。隋置定川县。武德四年，平岭表，于县置南宕州，改为潘州，仍改县茂名也
<BR>
　　南巴　隋废县。武德五年置
<BR>
　　潘水　以县水为名。武德五年分置也。
<BR>
　　容管十州在桂管西南
<BR>
　　容州下都督府　隋合浦郡之北流县。武德四年，平萧铣，置铜州，领北流、豪石、宕昌、渭龙、南流、陵城、普宁、新安八县。贞观元年，改为容州，以容山为名。十一年，省新安县。开元中，升为都督府。天宝元年，改为普宁郡。乾元元年，复为容州都督府。仍旧置防御、经略、招讨等使，以刺史领之。刺史充经略军使，管镇兵一千一百人，衣粮税本管自给。旧领县七，户八千八百九十。天宝后，领县五，户四千九百七十，口一万七千八十七。至京师五千九百一十里，至东都五千四百八十五里。东至藤州二百五十九里，南至窦州二百里，西至禺州十五里，北至龚州二百里，西至隋建县一百九十里，西北至党州一百五十里，东北接义州界。
<BR>
　　北流　州所治。汉合浦县地，隋置北流县。县南三十里，有两石相对，其间阔三十步，俗号鬼门关。汉伏波将军马援讨林邑蛮，路由于此，立碑石龟尚在。昔时趋交趾，皆由此关。其南尤多瘴疠，去者罕得生还，谚曰：“鬼门关，十人九不还。”其土少铁，以B石烧为器，以烹鱼鲑，北人名“五侯魇。”一经火，久之不冷，即今之滑石也，亦名冷石
<BR>
　　普宁　隋置
<BR>
　　陵城　武德四年，析北流置
<BR>
　　渭龙　武德四年，析普宁置
<BR>
　　欣道　新置。
<BR>
　　辩州下　隋高凉郡之石龙县。武德五年，置罗州，移治石城。于旧所置南石州，领石龙、陵罗、龙化、罗辩、慈廉、罗肥六县。贞观九年，改南石州为辩州，省慈廉、罗肥二县。天宝元年，改陵水郡。乾元元年复为辩州也。旧领县四，户一万三百五十。天宝后，领县三，户四千八百五十八，口一万六千二百九。至京师五千七百一十八里，至东都五千三百七十里。东至广州一千一百四十四里，南至罗州吴川县界五十里，南至白州博白县二百三十里，北至禺州三百八十二里，南至潘州四十里，西南至罗州一百五十里，西北至白州三百里。
<BR>
　　石龙　州所治。汉高凉县地，属合浦郡。秦象郡地。武德五年属罗州，六年改属辩州。
<BR>
　　陵罗　武德五年，置罗州。六年，改为南石州也
<BR>
　　龙化　武德五年，分置也。
<BR>
　　白州下　隋合浦郡之合浦县地。武德四年，置南州，领博白、朗平、周罗、龙豪、淳良、建宁六县。六年，改为白州。贞观十二年，省朗平、淳良二县。天宝元年，改为南昌郡。乾元元年，复为白州。旧领县四，户八千二百六。天宝领县五，户二千五百七十四，口九千四百九十八。至京师六千一百七十五里，至东都五千九百一十九里。东至辩州二百里，南至罗州二百二十里，西至州界朗平山八十里，北至牢州一百里，西南至广州二百里，东北至禺州二百里。
<BR>
　　博白　州所治。汉合浦县地，属合浦郡。武德五年，析合浦县置博白县也
<BR>
　　建宁　武德四年，析合浦县置。贞观十二年，省淳良并入
<BR>
　　周罗　武德四年，析合浦置
<BR>
　　龙豪　武德四年，析合浦置
<BR>
　　南昌　隋县。旧属潘州，又来属也。
<BR>
　　牢州下　本巴、蜀徼外蛮夷地，汉柯郡地。武德二年，置义州。五年，改为智州。贞观十二年，改为牢州，以牢石为名。天宝元年，改为定川郡。乾元元年复为牢州也。旧领县三，户一千六百四十一，口一万一千七百五十六。去京师与容州道里同。东至容州一百二十五里，南至白州一百里，西至隋林州一百一十里，北至党州一百里。
<BR>
　　南流　武德四年，析容州北流县置，属容州。贞观十一年，改智州为牢州，以牢石为名。牢石高四十丈，周二十里，在州界也。定川
<BR>
　　宕川　贞观十一年，分南流置也。
<BR>
　　钦州下　隋宁越郡。武德四年，平萧铣，改为钦州总管府，管一州，领钦江、安京、南宾、遵化、内亭五县。五年，置如和县。其年，置玉州、南亭州，并隶钦府，以内亭、遵化二县属亭州。贞观元年，罢都督府。二年，废亭州，复以内亭、遵化并来属。十年，省海平县。天宝元年，改为宁越郡。乾元元年，复为钦州也。旧领县七，户一万四千七十二，口一万八千一百二十七。天宝领县五，户二千七百，口一万一百四十六。至京师五千二百五十一里。东至严州四百里，南至大海二百五十里，西至州六百三十里，至横州三百五十里，东南至广州七百里，西南至陆州六百里，西至容州三百五十里，东北至贵州四百里。
<BR>
　　钦江　州所治。汉合浦县地，宋分置宁寿郡及宁寿县。梁置安州，隋改为钦州，仍改宋寿县为钦江。炀帝改为宁越郡。皆治钦江也
<BR>
　　保京　隋安京县。至德二年，改为保京。县北十里安京山，下有如和山，似循州罗浮山形势
<BR>
　　遵化　隋旧置
<BR>
　　内亭　隋县。武德五年，于县置南亭州。贞观元年，州废，复属钦州也
<BR>
　　灵山　已上县，并汉合浦县也。
<BR>
　　禺州　隋合浦郡之定川县。武德四年，置南宕州，领南昌、定川、陆川、思城、温水、宕川六县，治南昌县。贞观六年，移治定川。八年，改为潘州，仍废思城。总章元年改为东峨州，移治峨石县。二年，改为禺州。天宝元年改为温水郡。乾元元年复为禺州。旧领县五，户一万七百四十八。天宝领县四，户三千一百八十。至京师五千三百五里，至东都五千里。至义州一百九十里，南至辩州三百里，西至白州二百里，北至容州一百一十里。
<BR>
　　峨石　秦象郡地、晋南昌郡之边邑，为禺州所治也
<BR>
　　温水　武德四年，析南昌置
<BR>
　　陆川　隋废县。武德四年置
<BR>
　　扶桑　武德四年置。
<BR>
　　汤州下　秦象郡地。唐置汤州，失起置年月。天宝元年改为温泉郡。乾元元年复为汤州也。领县三，无户口及无两京道里、四至州府。
<BR>
　　汤泉　州所治也
<BR>
　　渌水　罗韶　与州同置。
<BR>
　　州下　贞观十二年，清平公李弘节遣钦州首领宁师京，寻刘方故道，行达交趾，开拓夷獠，置州。天宝元年，改为临潭郡。乾元元年，复为州。领县四，户一千六百六十六，无两京地里。东至钦州六百三十里，北至容州二百八十二里。在安南府之东北、郁林之西南。
<BR>
　　临江　州所治也
<BR>
　　波零　鹄山　弘远　与州同置。
<BR>
　　岩州下　土地与合浦郡同。唐置岩州，失起置年月。天宝元年，改为安乐郡。至德二年，改为常乐郡。乾元元年，复为岩州。领县四，户一千一百一十，无两京道里、四至州府也。
<BR>
　　常乐　本安乐县。至德二年改，州所治
<BR>
　　思封　高城　石岩　与州同置
<BR>
　　古州　土地与州同年置。天宝元年，改为乐古郡。乾元元年，复为古州。
<BR>
　　安南府在邕管之西
<BR>
　　安南都督府　隋交趾郡。武德五年，改为交州总管府，管交、峰、爱、仙、鸢、宋、慈、险、道、龙十州。其交州领交趾、怀德、南定、宋平四县。六年，澄、慈、道、宋并加“南”字。七年，又置玉州，隶交府。贞观元年，省南宋州以宋平县，省隆州以陆平县，省鸢州以p鸢县，省龙州以龙编县，并隶交府。仍省怀德县及南慈州。二年，废玉州入钦州。六年，改南道州为仙州。十一年，废仙州，以平道县来属。今督交、峰、爱、O四州。调露元年八月，改交州都督府为安南都护府。大足元年四月，置武安州、南登州，并隶安南府。至德二年九月，改为镇南都护府，后为安南府。刺史充都护，管兵四千二百。旧领县八，户一万七千五百二十三，口八万八千七百八十八。天宝领县七，户二万四千二百三十，口九万九千六百五十二。至京师七千二百五十三里，至东都七千二百二十五里。西至爱州界小黄江口，水路四百一十六里，西南至长州界文阳县靖江镇一百五十里，西北至峰州嘉宁县论江口水路一百五十里，东至p鸢县界小黄江口水路五百里，北至p鸢州阿劳江口水路五百四十九里，北至武平县界武定江二百五十二里，东北至交趾县界福生去十里也。
<BR>
　　宋平　汉西扌卷音拳县地，属日南郡。自汉至晋犹为西扌卷县。宋置宋平郡及宋平县。隋平陈，置交州。炀帝改为交趾，刺史治龙编，交州都护制诸蛮。其海南诸国，大抵在交州南及西南，居大海中州上，相去或三五百里，三五千里，远者二三万里。乘舶举帆，道里不可详知。自汉武已来朝贡，必由交趾之道。武德四年于宋平置宋州，领宋平、弘教、南定三县。五年，又分宋平置交趾、怀德二县。自贞观元年废南宋州，以弘教、怀德、交趾三县省入宋平县，移交趾县名于汉故交趾城置。以宋平、南定二县属交州。交趾　汉交趾郡之羸娄二字并音来口反地。隋为交趾县，取汉郡名。武德四年，置慈廉、乌延、武立三县。六年，改为南慈州。贞观初，州废，并废三县，并入交趾
<BR>
　　p鸢　汉县名，交趾郡。今县，吴军平县地。旧置武平郡。龙编　汉交趾郡守治羸娄。后汉周敞为交趾太守。乃移治龙编。言立城之始，有蛟龙盘编津之间，因为城名。武德四年于县置龙州，领龙编、武宁、平乐三县。贞观初废龙州，以武宁、平乐入龙编，割属仙州。十年，废仙州，以龙编属交州也
<BR>
　　平道　汉封溪县地，南齐置昌国县。《南越志》：交趾之地，最为膏腴。旧有君长曰雄王，其佐曰雄侯。后蜀王将兵三万讨雄王，灭之。蜀以其子为安阳王，治交趾。其国地，在今平道县东。其城九重，周九里，士庶蕃阜。尉佗在番禺，遣兵攻之。王有神弩，一发杀越军万人，赵佗乃与之和，仍以其子始为质。安阳王以媚珠妻之，子始得弩毁之。越兵至，乃杀安阳王，兼其地。武德四年于县置道州，领平道、昌国、武平三县。六年，改为南道州，又改为仙州。贞观十年废仙州，以昌国入平道，属交州
<BR>
　　武平　吴置武平郡。隋为县。本汉封溪县。后汉初，V泠县女子征侧叛，攻陷交趾，马援率师讨之，三年方平。光武乃增置望海、封溪二县，即此也。隋曰隆平。武德四年，改为武平
<BR>
　　太平
<BR>
　　武峨州下　土地与交州同。置武峨州，失起置年月。天宝元年，改为武峨郡。乾元元年，复为武峨州。领县五，户一千八百五十，无口。无两京道里及四至州府也。
<BR>
　　武峨　州所治也
<BR>
　　武缘　武劳　梁山　皆与州同置也
<BR>
　　如马
<BR>
　　粤州下　土地与交州同。唐置粤州，失起置年月。天宝元年，改为龙水郡。乾元元年，复为粤州。领县四，无户口数，亦无两京道里及四至州府也。
<BR>
　　龙水　州所治也。崖山、东玺、天河　皆与州同置。
<BR>
　　芝州下　土地与交州同。唐置芝州，失起置年月。天宝元年，改为忻城郡。乾元元年，复为芝州。领县一。
<BR>
　　忻城　州所治。无户口及两京道里、四至州府。最远恶处。
<BR>
　　爱州　隋九真郡。武德五年，置爱州，领九真、松源、杨山、安顺四县。又于州界分置积、顺、安、永、胥、前真、山七州。改永州为都州。九年，改积州为南陵州。贞观初，废都州入前真州。其年，废前真、胥二州入南陵州。又废安州以隆安县，废山州以建初县，并属州。又废杨山、安顺二县入九真县。改南陵州复为真州。八年，废建初入隆安。九年，废松源入九真。十年，废真州，以胥浦、军安、日南、移风四县属爱州。天宝元年，改为九真郡。乾元元年，复为爱州。九真南与日南接界，西接柯界，北与巴蜀接，东北与郁林州接，山险溪洞所居。旧领县七，户九千八十，口三万六千五百一十九。天宝领县六，户一万四千七百。至京师八千八百里，至东都八千一百里。在交州西，不详道里远近。其南即O州界。
<BR>
　　九真　汉武帝开置九真郡，治于胥浦县。领居风、都庞、余发、咸O、无切、无编等七县。今九真县，即汉居风县地。吴改为移风。隋改为九真，州所治。自汉至南齐为九真郡。梁置爱州，隋为九真郡
<BR>
　　安顺　隋旧　武德三年，置顺州，又分置东河、建昌、边河，并属顺州。州废，及三县皆并入安顺，属爱州也
<BR>
　　崇平　隋隆安县。武德五年，于县置安州及山州，又分隆安立教山、建道、都握三县，并属安州，领四县。又置冈山、真润、古安、西安、建初五县，属山州。贞观元年，废安州及三县，又废山州及五县，以隆安隶爱州。先天元年，改为崇安。至德二年，改为崇平
<BR>
　　军宁　隋军安县。武德五年，于县界置永州。七年，改为都州。贞观元年，改为前真州。十年，改属爱州。至德二年，改为军宁
<BR>
　　日南　汉居风地。县界有居风山，上有风门，常有风。其山出金牛，往往夜见，照耀十里。时斗，则海水沸溢，有霹雳，人家牛皆怖，号曰“神牛”。隋为日南县
<BR>
　　无编　汉旧县，属九真郡。又有汉西于县，故城在今县东所置也。
<BR>
　　福禄州下　土俗同九真郡之地，后为生獠所据。龙朔三年，智州刺史谢法成招慰生獠昆明、北楼等七千余落。总章二年，置福禄州以处之。天宝元年，改为福禄郡。至德二年，改为唐林郡。乾元元年，复为福禄州。领县二，无户口及两京道里、四至州郡。
<BR>
　　柔远　州所治。与州同置。本名安远，至德二年，改为柔远也
<BR>
　　唐林
<BR>
　　长州　土俗与九真同。唐置长州，失起置年月。天宝元年，改为文阳郡。乾元元年，复为长州。领县四，户六百四十八，无口及两京道里、四至州府也。
<BR>
　　文阳　铜蔡　长山　其常　皆与州同置。
<BR>
　　O州　陈日南郡。武德五年，置南德州总管府，领德、明、智、O、林、源、景、海八州。南德州领六县。八年，改为德州。贞观初，改为O州，以旧O州为演州。二年，置O州都督府，领O、演、明、智、林、源、景、海八州。十二年，废明、源、海三州。天宝元年，改为日南郡。乾元元年，复为O州也。旧领县六，户六千五百七十九，口一万六千六百八十九。天宝领县四，户九千六百一十九，口五万八百一十八。至京师陆路一万二千四百五十二里，水路一万七千里，至东都一万一千五百九十五里，水路一万六千二百二十里。东至大海一百五十里，南至林州一百五十里，西至环王国界八百里，北至爱州界六百三里，南至尽当郡界四百里，西北到灵跋江四百七十里，东北至辩州五百二里。
<BR>
　　九德　州所治。古越裳氏国，秦开百越，此为象郡。汉武元鼎六年开交趾已南，置南郡，治于p吾，领比景、卢容、西扌卷、象林五县。吴分日南置九德郡，晋、宋、齐因之。隋改为O州，废九德郡为县，今治也。后汉遣马援讨林邑蛮，援自交趾循海隅，开侧道以避海，从荡昌县南至九真郡，自九真至其国，开陆路，至日南郡，又行四百余里，至林邑国。又南行二千余里，有西屠夷国，铸二铜柱于象林南界，与西屠夷分境，以纪汉德之盛。其时，以不能还者数十人，留于其铜柱之下。至隋乃有三百余家，南蛮呼为“马留人”。其水路，自安南府南海行三千余里至林邑，计交趾至铜柱五千里。
<BR>
　　浦阳　晋置
<BR>
　　怀O　隋为咸O县，属九真郡。武德五年，于县置O州，领安人、扶演、相景、西源四县，治安人。贞观九年，改为演州。十三年，省相景县入扶演。十六年，废演州。其所管四县，废入咸O。后改为怀O
<BR>
　　越裳　吴置。武德五年，于县置明州，析置万安、明弘、明定三县隶之。又分日南郡文谷、金宁二县置智州，领文谷、新镇、^员、金宁四县。贞观十三年，废明州，越裳属智州。后又废智州，以越裳属O州。
<BR>
　　林州　隋林邑郡。贞观九年，绥怀林邑置林州，寄治于O州南界，今废无名，领县三，无户口。去京师一万二千里。
<BR>
　　林邑　州所治。汉武帝开百越，于交趾郡南三千里置日南郡，领县四，治于p吾。其林邑，即日南郡之象林县。县在南，故曰日南，郡南界四百里。后汉时，中原丧乱，象林县人区连杀县令，自称林邑王。后有范熊者，代区连，相传累世，遂为林邑国。其地皆开北户以向日。晋武时，范氏入贡。东晋末，范攻陷日南郡，告交州刺史p蕃，求以日南郡北界横山为界。其后，又陷九真郡。自是，屡寇交趾南界。至贞观中，其主修职贡，乃于O州南侨置林邑郡以羁縻之，非正林邑国
<BR>
　　金龙　隋文帝时，遣大将刘方率兵万人，自交趾南伐林邑国，败之。其王梵志遁走，方收其庙主一十八人，皆铸金为之。方尽虏其人，空其地，乃班师。因方得其龙，乃为县名
<BR>
　　海界　三县并贞观九年置。
<BR>
　　景州　隋北景郡。贞观二年，置南景州，寄治O州南界。八年，改为景州。后亦废，无其名。领县三，无户口。至京师一万一千五百里。
<BR>
　　北景　汉县名，属日南郡，在安南府南三千里。北景在南。晋将灌邃攻林邑王范佛，破其国，遂于其国五月五日立表，北景在表南九寸一分，故自北景已南，皆北户以向日也。“北”字或单为“匕”
<BR>
　　由文　贞观二年置也
<BR>
　　p吾　汉日南郡所治之县也。前志曰：“p吾人不粒食，依鱼资鱼为生。”记云：“p吾，在日南郡，此侨立名也。”
<BR>
　　峰州下　隋交趾郡之嘉宁县。武德四年，置峰州，领嘉宁、新昌、安仁、竹辂、石堤、封溪六县。贞观元年，废石堤、封溪入嘉宁，竹辂入新昌。天宝元年，改为承化郡。乾元元年，复为峰州也。旧领县三，户五千四百四十四，口六千四百三十五。天宝领县五，户一千九百二十。州在安南府西北，至京师七千七百一十里。
<BR>
　　嘉宁　州所治。汉V泠县地，属交趾郡。古文朗夷之地。秦属象郡。吴分交趾置新兴郡。晋改为新昌。宋、齐因之，改为兴州。隋初改为峰州。炀帝废，并入交趾。武德复置峰州也
<BR>
　　承化　新昌　嵩山　珠绿　嵩山　珠绿　新置。
<BR>
　　陆州　隋宁越郡之玉山县。武德五年，置玉山州，领安海、海平二县。贞观二年，废玉山州。上元二年，复置，改为陆州，以州界山为名。天宝元年，改为玉山郡。乾元元年，复为陆州。领县三，户四百九十四，口二千六百七十四。至京师七千二十六里，至东都七千里。东至廉州界三百里，南至大海，北至思州七百六十二里，东南际大海，西南至当州宁海二百四十里也。
<BR>
　　乌雷　州所治也
<BR>
　　华清　旧玉山县，天宝年改
<BR>
　　宁海　旧安海县。至德二年改为宁海县也。
<BR>
　　廉州下　隋合浦郡。武德五年，置越州，领合浦、安昌、高城、大廉、大都五县。贞观六年，置珠池。其年，改大都属白州。八年，改越州为廉州。十年，废姜州，以封山、东罗、蔡龙三县来属。十二年，废安昌、珠池二县入合浦，废高城入蔡龙。天宝元年，改为合浦郡。乾元元年，复为廉州。旧领县五，户一千五百二十二。天宝，户三千三十二，口一万三千二十九。至京师六千五百四十七里，至东都五千八百三十六里。东至白州二百里，南至罗州三百五十里，西北至安南府一千里，北至钦州七百里。
<BR>
　　合浦　汉县，属合浦郡。秦之象郡地。吴改为珠官。宋分置临漳郡及越州，领郡三，治于此。时西江都护陈伯绍为刺史，始立州镇，凿山为城，以威俚、獠。隋改为禄州。及为合州，又改为合浦。唐置廉州。大海，在西南一百六十里，有珠母海，郡人采珠之所，云合浦也。州界有瘴江，名合浦江也
<BR>
　　封山　隋县。武德五年，置姜州，领封山、东罗、蔡龙三县。贞观十年，废州，以三县入廉州
<BR>
　　蔡龙　武德五年，分置也
<BR>
　　大廉　武德五年置。四县皆汉合浦县地。
<BR>
　　雷州下　隋合浦郡之海康县。武德四年，平萧铣，置南合州，领海康、隋康、铁杷、椹川四县。贞观元年，改为东合州。二年，改隋康为徐闻县。八年，改东合州为雷州。天宝元年，改为海康郡。乾元元年，复为雷州也。旧领县四，户二千四百五十八。天宝领县三，户四千三百二十，口二万五百七十二。至京师六千五百一十二里，至东都五千九百三十一里。东至大海二十里，西至大海一百里，东南至大海十五里，西南至大海一百里，隔海至崖州四百三十里，东北及西北与罗州接界。
<BR>
　　海康　汉徐闻县地，属合浦郡。秦象郡地。梁分置南合州，隋去“南”字，炀帝废合州，置海康县
<BR>
　　遂溪　旧齐铁杷、椹川二县，后废，改为遂溪也
<BR>
　　徐闻　汉县名。隋置隋康县。贞观二年，改为徐闻。《汉志》曰合浦郡徐闻南入海，达珠崖郡，即此县。
<BR>
　　笼州　贞观十二年，清平公李弘节遣龚州大同县人龚固兴招慰生蛮。置笼州。天宝元年，改为扶南郡。乾元元年，复为笼州。领县七，户三千六百六十七。无四至州县、两京道里。扶南国，在日南郡之南海西大岛中，去日南郡约七千里，在林邑国西三千里，其王，贞观中遣使朝贡，故立笼州招置之。遥取其名，非正扶南国也。
<BR>
　　武勒　州所治
<BR>
　　武礼　罗龙　扶南　龙赖　武观　武江　皆与州同置。
<BR>
　　环州下　贞观十二年，清平公李弘节开拓生蛮，置环州，以环国为名。天宝元年，改为正平郡。乾元元年，复为环州。领县八，无户口及两京道里、并四至州府。
<BR>
　　正平　州所治
<BR>
　　福零　龙源　饶勉　思恩　武石　歌良　蒙都　与州同置。
<BR>
　　德化州　永泰二年四月，于安南府西界、柯南界置。领县二。
<BR>
　　德化、归义　与州同置。
<BR>
　　郎茫州　永泰二年四月，于安南府西界置，领县二。
<BR>
　　龙然　福守　与州同置。
<BR>
　　崖州下　隋珠崖郡。武德四年平萧铣，置崖州，领舍城、平昌、澄迈、颜罗、临机五县。贞观元年置都督府，督崖、儋、振三州。其年，改颜罗为颜城，平昌为文昌。三年，割儋州属广府。五年，又置琼州。十三年，废琼州，以临机、容琼、万安三县来属。天宝元年改为珠崖郡。乾元元年复为崖州，在广府东南。旧领县七，户六千六百四十六。天宝，户十一乡。至京师七千四百六十里，至东都六千三百里，广府东南二千余里。雷州徐闻县南舟行，渡大海，四百三十里达崖州。汉武帝元封元年，遣使自徐闻南入海，得大洲，东西南北方一千里，略以为珠崖、儋耳二郡。民以布如单被，穿中从头穿之。民种禾稻、纟宁麻，女子蚕织。无马与虎，有牛、羊、豕、鸡、犬。兵则矛、盾、木弓、竹矢、骨镞。郡县吏卒，多侵凌之，故率数岁一反。昭帝省儋耳，并珠崖。元帝用贾捐之之言，乃弃之。唐武德初，复析珠崖郡置崖、儋、琼、振、万安五州，于崖州同置都督府领之。后废都督，隶广州经略使。后又改隶安南都护府也。
<BR>
　　舍城　州所治。隋旧县。其崖、儋、振、琼、万安五州，都在海中洲之上，方千里，四面抵海。北渡海，扬帆一日一夜，至雷州也
<BR>
　　澄迈　隋县
<BR>
　　文昌　武德五年置平昌县。贞观元年改为文昌。
<BR>
　　儋州下　隋儋耳郡。武德五年置儋州，领义伦、昌化、感恩、富罗四县。贞观元年，分昌化置普安。天宝元年，改为昌化郡。乾元元年复为儋州也。旧领县五，户三千九百五十六。天宝，户三千三百九。至京师七千四百四十二里。与崖州同在海中洲上，东至振州四百里。
<BR>
　　义伦　本汉儋耳郡城，即此县。隋为义伦县，州所治也
<BR>
　　昌化　隋县
<BR>
　　感恩
<BR>
　　洛场　新置
<BR>
　　富罗　隋之毗善县。武德五年，改置。
<BR>
　　琼州　本隋珠崖郡之琼山县。贞观五年，置琼州，领琼山、万安二县。其年，又割崖州临机来属。十三年，废琼州，以属崖州。寻复置琼州，领琼山、容琼、曾口、乐会、颜罗五县。天宝元年，改为琼山郡。乾元元年，复为琼州。贞观五年十月，岭南节度使李复奏曰：“琼州本隶广府管内，乾封年，山洞草贼反叛，遂兹沦陷，至今一百余年。臣令判官姜孟京、崖州刺史张少逸，并力讨除，今已收复旧城，且令降人权立城相保，以琼州控压贼洞，请升为下都督府，加琼、崖、振、儋、万安等五州招讨游弈使。其崖州都督请停。”从之。领县五，户六百四十九。两京与崖州道里相类。西南至振州四百五十里，与崖州同在大海中也。
<BR>
　　琼山　州所治。贞元七年十一月省容琼县并入。临高　本属崖州，贞元七年割属琼州。曾口　乐会　颜罗　后渐析置。
<BR>
　　振州　隋临振郡。武德五年置振州。天宝元年改为临振郡。乾元元年，复为振州也。领县四，户八百一十九，口二千八百二十一。至京师八千六百六里，至东都七千七百九十七里。东至万安州陵水县一百六十里，南至大海，西北至儋州四百二十里，北至琼州四百五十里，东南至大海二十七里，西南至大海千里，西北至延德县九十里，与崖州同在大海洲中。
<BR>
　　宁远　州所治。隋旧
<BR>
　　延德　隋县
<BR>
　　吉阳　贞观二年，分延德置
<BR>
　　临川　隋县
<BR>
　　落屯　新置。
<BR>
　　万安州　与崖、儋同在大海洲中。唐置万安州，失起置年月。天宝元年，改为万安郡。至德二年改为万全郡。乾元元年复为万安州。领县四，无户口。西接振州界。两京道里，与振州相类也。
<BR>
　　万安　州所治。至德二年，改为万全，后复置
<BR>
　　陵水　富云　博辽　与州同置。
<BR>
　　赤土国　州南渡海，便风十四日，至鸡笼岛，即至其国。亦海中之一洲。
<BR>
　　丹丹国　振州东南海中之一洲，舟行十日至。
<BR>
 <br>
<br>　　------------------<br>
　　<a href="http://www.my285.com/"><font size="4">梦远书城<font face="楷体_GB2312">my285</font>.com</font></a>
<br>
<hr color="#EE9B73" size="1" width="94%">

</TD>
<TD CLASS="tt3" VALIGN="bottom" width="8%"  ><strong><A HREF="046.htm">后一页</A><BR>
<A HREF="044.htm">前一页</A><BR>

<A HREF="index.htm">回目录</A><BR>
<A HREF="http://www.my285.com/index.htm">回首页</A><BR>
</strong>
</TD>
</TR>
</table>
<div align="center">
<script src="http://www.my285.com/41tf/gdx.js"></script>
<script src="http://www.my285.com/41tf/wd.js"></script></div>


<center><script src="../../41tf/WB.js"></script></center>
<script src="../../41tf/wdp.js"></script>
<script src="../../41tf/wdt.js"></script>
<div style='display:"none"'><script src="../../41tf/tj.js"></script></div>

</body>

<!-- Mirrored from www.my285.com/shishu/jts/045.htm by HTTrack Website Copier/3.x [XR&CO'2007], Thu, 21 Mar 2013 05:27:34 GMT -->
</HTML>