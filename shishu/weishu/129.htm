














<!-- Mirrored from www.my285.com/shishu/weishu/129.htm by HTTrack Website Copier/3.x [XR&CO'2007], Thu, 21 Mar 2013 05:21:03 GMT -->
<head>
<meta http-equiv="Content-Type" content="text/html; charset=gb2312">

<title>梦远书城_魏书</title>
<style><!--
a {text-decoration:none}
a:hover {color: blue;text-decoration:underline}
-->
</style>
</head>
<center><script src="http://www.my285.com/41tf/DH1.js"></script></center>
<table border="0" width="100%" cellspacing="0" cellpadding="0" background="../../41tf/bj1.gif">
<tr><td align="center">
<script src="../../41tf/DH0.js"></script></td></tr></table>
<center><script src="../../41tf/DH.js"></script></center>
<div align="center">
<script src="http://www.my285.com/41tf/dd.js"></script>
<script src="http://www.my285.com/41tf/gds.js"></script></div>
<body bgcolor="#C0C0C0" text="#000000" link="##008282" vlink="#008282" 
topmargin="2" leftmargin="0" rightmargin="0" bottommargin="0"><div align="center">
<table border="0" width="80%" style="line-height: 150%">
<td>
		<a href="http://www.my285.com/"><font color="#008080">梦远书城</font></a><font 
  color="#008080"> &gt; </font><a href="index.htm"><font color="#008080">魏书</font></a><font 
  color="#008080"> &gt;</font></td>	<tr>
		<td><font face="楷体_GB2312">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; 
		<font size="5" color="#9F0000">志第十九 官氏九</font>&nbsp;&nbsp;&nbsp;&nbsp;&nbsp;&nbsp;&nbsp;&nbsp; </font>
		<hr><br>		　　百姓不能以自治，故立君以司牧；元首不可以独断，乃命臣以佐之。然则安海内，正国家，非一人之力也。书契已外，其事蔑闻，至于羲、轩、昊、顼之间，龙、火、鸟、人之职，颇可知矣。唐虞六十，夏商倍之，周过三百，是为大备。而秦、汉、魏、晋代有加减，罢置盛衰，随时适务。且国异政，家殊俗，设官命职，何常之有。帝王为治，礼乐不相沿；海内作家，物色非一用。其由来尚矣。 
		<br>
<br>		　　魏氏世君玄朔，远统阙　　臣，掌事立司，各有号秩。及交好南夏，颇亦改创。昭成之即王位，已命燕凤为右长史，许谦为郎中令矣。余官杂号，多同于晋朝。建国二年，初置左右近侍之职，无常员，或至百数，侍直禁中，传宣诏命。皆取诸部大人及豪族良家子弟仪貌端严，机辩才干者应选。又置内侍长四人，主顾问，拾遗应对，若今之侍中、散骑常侍也。其诸方杂人来附者，总谓之“乌丸”，各以多少称酋、庶长，分为南北部，复置二部大人以统摄之。时帝弟孤监北部，子实君监南部，分民而治，若古之二伯焉。 
		<br>
<br>		　　太祖登国元年，因而不改，南北犹置大人，对治二部。是年置都统长，又置幢将及外朝大人官。其都统长领殿内之兵，直王宫；幢将员六人，主三郎卫士直宿禁中者自侍中巳下中散已上皆统之，外朝大人无常员，主受诏命外使，出入禁中，国有大丧大礼皆与参知，随所典焉。 
		<br>
<br>		　　皇始元年，始建曹省，备置百官，封拜五等，外职则刺史、太守、令长巳下有未备者，随而置之。 <br>
<br>		　　天兴元年十一月，诏吏部郎邓渊典官制，立爵品。 <br>
<br>		　　十二月，置八部大夫、散骑常侍、待诏管官。其八部大夫于皇城四方四维面置一人，以拟八座，谓之八国。常侍、待诏侍直左右，出入王命。 <br>
<br>		　　二年三月，分尚书三十六曹及诸外署，凡置三百六十曹，令大夫主之。大夫各有属官，其有文簿，当曹敷奏，欲以省弹驳之烦。初令《五经》诸书各置博士，国子学生员三十人。 
		<br>
<br>		　　三年十月，置受恩、蒙养、长德、训士四官。受恩职比特进，无常员，有人则置，亲贵器望者为之。蒙养职比光禄大夫，无常员，取勤旧休闲者。长德职比中散大夫，无常员。训士职比谏议大夫，规讽时政，匡刺非违。又置仙人博士官，典煮炼百药。 
		<br>
<br>		　　四年七月，罢匈奴中郎将官，令诸部护军皆属大将军府。 <br>
<br>		　　九月，罢外兰台御史，总属内省。 <br>
<br>		　　十二月，复尚书三十六曹，曹置代人令史一人，译令史一人，书令史二人。 <br>
<br>		　　天赐元年八月，初置六谒官，准古六卿，其秩五品。属官有大夫，秩六品。大夫属官有元士，秩七品。元士属官有署令长，秩八品。令长属官有署丞，秩九品。 
		<br>
<br>		　　九月，减五等之爵，始分为四，曰王、公、侯、子，除伯、男二号。皇子及异姓元功上勋者封王，宗室及始蕃王皆降为公，诸公降为侯，侯、子亦以此为差。于是封王者十人，公者二十二人，侯者七十九人，子者一百三人。王封大郡，公封小郡，侯封大县，子封小县。王第一品，公第二品，侯第三品，子第四品。又制散官五等：五品散官比三都尉，六品散官比议郎，七品散官比太中、中散、谏议三大夫，八品散官比郎中，九品散官比舍人。文官五品已下，才能秀异者总比之造士，亦有五等。武官五品已下堪任将帅者，亦有五等。若百官有阙者，则于中擢以补之。 
		<br>
<br>		　　初，帝欲法古纯质，每于制定官号，多不依周汉旧名，或取诸身，或取诸物，或以民事，皆拟远古云鸟之义。诸曹走使谓之凫鸭，取飞之迅疾；以伺察者为候官，谓之白鹭，取其延颈远望。自余之官，义皆类此，咸有比氵兄。又制诸州各署都尉以领兵。 
		<br>
<br>		　　十一月，以八国姓族难分，故国立大师、小师，令辩其宗党，品举人才。自八国以外，郡各自立师，职分如八国，比今之中正也。宗室立宗师，亦如州郡八国之仪。 
		<br>
<br>		　　十二月，诏始赐王、公、侯、子国臣吏，大郡王二百人，次郡王、上郡公百人，次郡公五十人，侯二十五人，子十二人，皆立典师，职比家丞，总统群隶。 
		<br>
<br>		　　二年二月，复罢尚书三十六曹，别置武归、修勤二职。武归比郎中，修勤比令史，分主省务。 <br>
<br>		　　二年正月，置内官员二十人，比侍中、常侍，迭直左右。 <br>
<br>		　　又制诸州置三刺史，刺史用品第六者，宗室一人，异姓二人，比古之上中下三大夫也。郡置三太守，用七品者，县置三令长，八品者。刺史、令长各之州县，以太守上有刺史，下有令长，虽置而未临民。自前功臣为州者征还京师，以爵归第，置散骑郎、猎郎、诸省令史、省事、典签等。 
		<br>
<br>		　　四年五月，增置侍官，侍直左右，出内诏命，取八国良家，代郡、上谷、广宁、雁门四郡民中年长有器望者充之。 <br>
<br>		　　永兴元年十一月，置骐官四十人，宿直殿省，比常侍、侍郎。 <br>
<br>		　　神瑞元年春，置八大人官，大人下置三属官，总理万机，故世号八公云。 <br>
<br>		　　泰常二年夏，置六部大人官，有天部，地部，东、西、南、北部，皆以诸公为之。大人置三属官。 <br>
<br>		　　始光元年正月，置右民尚书。 <br>
<br>		　　神墼年三月，置左右仆射、左右丞、诸曹尚书十余人，各居别寺。 <br>
<br>		　　七月，诏诸征镇大将依品开府，以置佐吏。 <br>
<br>		　　延和元年三月，改代尹为万年尹，代令为万年令。后复。 <br>
<br>		　　真君五年正月，侍中、中书监、宜都王穆寿，司徒、东郡公崔浩，侍中、广平公张黎辅政，置通事四人。又选诸曹良吏，给事东宫。 <br>
<br>		　　正平元年七月，以诸曹吏多，减其员。 <br>
<br>		　　兴安二年正月，置驾部尚书、右士尚书。 <br>
<br>		　　太安三年五月，以诸部护军各为太守。 <br>
<br>		　　延兴二年五月，诏曰：“非功无以受爵，非能无以受禄，凡出外迁者皆引此奏闻，求乞假品。在职有效，听下附正，若无殊称，随而削之。旧制诸镇将、刺史假五等爵，及有所贡献而得假爵者，皆不得世袭。”
		<br>
<br>		　　四年二月，置外牧官。 <br>
<br>		　　五年九月，置监御曹。 <br>
<br>		　　太和二年五月，减置候职四百人，司察非违。 <br>
<br>		　　四年，省二部内部幢将。 <br>
<br>		　　十一年八月，置散官员一百人，朝请员二百人。 <br>
<br>		　　十五年七月，置司仪官。 <br>
<br>		　　十二月，置侍中、黄门各四人，又置散骑常侍、侍郎，员各四人；通直散骑常侍、侍郎，员外散骑常侍、侍郎，各六人。又置司空、主客、太仓、库部、都牧、太乐、虞曹、宫舆、覆育少卿官。又置光爵、骁游、五校、中大夫、散员士官。又置侍官一百二十人。改立诸局监羽林、虎贲。 
		<br>
<br>		　　旧制，诸以勋赐官爵者子孙世袭军号。十六年，改降五等，始革之，止袭爵而已。 <br>
<br>		　　旧制，缘边皆置镇都大将，统兵备御，与刺史同。城隍、仓库皆镇将主之，但不治。故为重于刺史。疑 <br>
<br>		　　自太祖至高祖初，其内外百官屡有减置，或事出当时，不为常目，如万骑、飞鸿、常忠、直意将军之徒是也。旧令亡失，无所依据。太和中高祖诏群僚议定百官，著于令，今列于左，勋品、流外位卑而不载矣。 
		<br>
<br>		　　太师　　　　　太尉　　　　　仪同三司 <br>
<br>		　　太保　　　　　司徒　　　　　都督中外诸军事 <br>
<br>		　　太傅　　　　　司空　　　　　特进 <br>
<br>		　　右三师　　　　右三公 <br>
<br>		　　大司马　　　　　　　　　　　诸开府 <br>
<br>		　　大将军　　　　　　　　　　　骠骑将军 <br>
<br>		　　车骑将军二将军加大者位在，三司上。 <br>
<br>		　　卫将军加大者，次仪同三司。 <br>
<br>		　　右三将军 <br>
<br>		　　右第一品上　　右第一品中　　右第一品下 <br>
<br>		　　太子太师　　　四征加大者，次卫将军。　　　 四镇加大者，次尚书令。 <br>		　　太子太傅　　　左右光禄大夫　吏部尚书 <br>
<br>		　　太子太保　　　尚书左仆射　　太常 <br>
<br>		　　右东宫三师　　尚书右仆射　　光禄勋 <br>
<br>		　　尚书令　　　　中书监　　　　卫尉 <br>
<br>		　　都督府州诸军事　　　　　　　右三卿 <br>
<br>		　　中军将军 <br>
<br>		　　镇军将军 <br>
<br>		　　抚军将军 <br>
<br>		　　右三将军加大者，秩次四征下。 <br>
<br>		　　金紫光禄大夫 <br>
<br>		　　右从第一品上　右从第一品中　右从第一品下 <br>
<br>		　　太子少师　　　列曹尚书　　　四安加大者，秩次三少下。 <br>
<br>		　　太子少傅　　　中书令　　　　凡将军三品已下、五品已上加大者。 <br>
<br>		　　太子少保　　　领军　　　　　太子左右詹事 <br>
<br>		　　右东宫三少　　护军二职若侍臣带者加中。　　　 散骑常侍 <br>
<br>		　　中侍中　　　　司州刺史 <br>
<br>		　　都督三州诸军事 <br>
<br>		　　太仆 <br>
<br>		　　廷尉 <br>
<br>		　　大鸿胪 <br>
<br>		　　宗正 <br>
<br>		　　大司农 <br>
<br>		　　少府 <br>
<br>		　　右六卿 <br>
<br>		　　领军将军 <br>
<br>		　　护军将军二将军与领护不并置。 <br>
<br>		　　右第二品上　　右第二品中　　右第二品下 <br>
<br>		　　前、后、左、右将军　秘书监　武卫将军 <br>
<br>		　　四平加大者，秩次护军下　　　光禄大夫银青者　　　都督一州诸军事 <br>
<br>		　　大长秋卿　　　　　　　　　　　　　　　　　　　　将作大匠 <br>
<br>		　　左卫将军　　　　　　　　　　　　　　　　　　　　右卫将军 <br>
<br>		　　右从第二品上　　　　　　　　右从第二品中　　　　右从第二品下 <br>
<br>		　　附马　　　　　　　　　　　　给事黄门侍郎　　　　通直散骑常侍 <br>
<br>		　　诸王师　　　　　　　　　　　太子中庶子　　　　　城门校尉 <br>
<br>		　　太子左右卫率　　　　　　　　南、北、东、西中郎将　羽林中郎将 <br>
<br>		　　御史中尉　　　　护凶奴、羌、戎、夷、蛮、越中郎将　太中大夫 <br>
<br>		　　中常侍　　　　　　　　　　　　　　　　　护羌、戎、夷、蛮、越校尉 <br>
<br>		　　征虏将军 <br>
<br>		　　辅国将军 <br>
<br>		　　龙骧将军 <br>
<br>		　　司卫监 <br>
<br>		　　中尹 <br>
<br>		　　少卿 <br>
<br>		　　光爵 <br>
<br>		　　代尹 <br>
<br>		　　右第三品上　　　　　　　　　右第三品中　　　　　右第三品下 <br>
<br>		　　员外散骑常侍　　　　　　　　中给事　　　　　　　镇远将军 <br>
<br>		　　骁骑将军　　　　　　　　　　射声校尉　　　　　　安远将军 <br>
<br>		　　太子家令　　　　　　　　　　越骑校尉　　　　　　建远将军 <br>
<br>		　　太子率更令　　　　　　　　　屯骑校尉　　　　　　建中将军 <br>
<br>		　　太子仆　　　　　　　　　　　步兵校尉　　　　　　建节将军 <br>
<br>		　　太子庶子　　　　　　　　　　长水校尉　　　　　　立义将军 <br>
<br>		　　给事中　　　　　　　　　　　监军　　　　　　　　立忠将军 <br>
<br>		　　前、后、左、右军将军　　　　　　　　　　　　　　立节将军 <br>
<br>		　　中大夫　　　　　　　　　　　　　　　　　　　　　恢武将军 <br>
<br>		　　秘书令　　　　　　　　　　　　　　　　　　　　　勇武将军 <br>
<br>		　　给事　　　　　　　　　　　　　　　　　　　　　　曜武将军 <br>
<br>		　　昭武将军 <br>
<br>		　　显武将军 <br>
<br>		　　直阁将军 <br>
<br>		　　右从第三品上　　　　　　　右从第三品中　　　　　右从第三品下 <br>
<br>		　　国子祭酒　　　　　　　　　公府司马　　　　　　　谏议大夫 <br>
<br>		　　下大夫　　　　　　　　　　尚书右丞　　　　　　　秘书丞 <br>
<br>		　　公府长史　　　　　　　　　司马别驾　　　　　　　建武将军 <br>
<br>		　　尚书左丞　　　　　　　　　太子中舍人　　　　　　振武将军 <br>
<br>		　　太子三校　　　　　　　　　中黄门令　　　　　　　奋武将军 <br>
<br>		　　散骑侍郎　　　　　　　　　令　　　　　　　　　　扬武将军 <br>
<br>		　　中书侍郎　　　　　　　　　内署令　　　　　　　　广武将军 <br>
<br>		　　中谒者大夫　　　　　　　　都水使者　　　　　　　广威将军 <br>
<br>		　　中散大夫　　　　　　　　　符节令 <br>
<br>		　　中坚将军　　　　　　　　　通直散骑常侍 <br>
<br>		　　中垒将军　　　　　　　　　建威将军 <br>
<br>		　　宁朔将军　　　　　　　　　振威将军 <br>
<br>		　　扬威将军　　　　　　　　　奋威将军 <br>
<br>		　　右第四品上　　　　　　　　右第四品中　　　　　　右第四品下 <br>
<br>		　　元士　　　　　　　　　　　诸开府司马　　　　　　诸王友 <br>
<br>		　　公府谘议参军　　　　　　　司州功曹都官　　　　　员外散骑侍郎 <br>
<br>		　　诸开府长史　　　　　　　　五局司直　　　　　　　太子门大夫 <br>
<br>		　　尚书吏部郎中　　　　　　　司败　　　　　　　　　协律中郎 <br>
<br>		　　太子洗马　　　　　　　　　诸局校尉　　　　　　　戟J虎贲将军 <br>
<br>		　　武骑侍郎　　　　　　　　　符玺郎中　　　　　　　募员虎贲将军 <br>
<br>		　　奏车都尉　　　　　　　　　　　　　　　　　　　　高车虎贲将军 <br>
<br>		　　驸马都尉　　　　　　　　　　　　　　　　　　　　左右积弩射将军 <br>
<br>		　　骑都尉　　　　　　　　　　　　　　　　　　　　　强弩将军 <br>
<br>		　　羽林中郎 <br>
<br>		　　中散庶长 <br>
<br>		　　谒者仆射 <br>
<br>		　　羽林郎将 <br>
<br>		　　高车羽林郎将 <br>
<br>		　　冗从仆射 <br>
<br>		　　右从第四品上　　　　　　　右从第四品中　　　　　右从第四品下 <br>
<br>		　　中军、镇军、抚军长史　　　中书议郎　　　　　　　皇宗博士 <br>
<br>		　　鹰扬将军　　　　　　　　　诸开府从事中郎　　　　归义侯 <br>
<br>		　　折冲将军　　　　　　　　　公府正参军　　　　　　率义侯 <br>
<br>		　　宁远将军　　　　　　　　　公府主簿　　　　　　　顺义侯 <br>
<br>		　　扬烈将军　　　　　　　　　延尉正、监、评　　　　朝服侯 <br>
<br>		　　诸开府谘议参军　　　　　　太子舍人　　　　　　　太常丞 <br>
<br>		　　秘书著作郎　　　　　　　　司州主簿 <br>
<br>		　　治书侍御史　　　　　　　　中黄门 <br>
<br>		　　中谒者仆射　　　　　　　　轻车将军 <br>
<br>		　　中黄门冗从仆射　　　　　　威远将军 <br>
<br>		　　侍御中散　　　　　　　　　虎威将军 <br>
<br>		　　中军、镇军、抚军司马　　　中散 <br>
<br>		　　公府从事中郎　　　　　　　殿中将军 <br>
<br>		　　尚书郎中　　　　　　　　　散臣监 <br>
<br>		　　伏波将军　　　　　　　　　太子仓令 <br>
<br>		　　陵江将军 <br>
<br>		　　平漠将军 <br>
<br>		　　太子食官令 <br>
<br>		　　太子中盾 <br>
<br>		　　右第五品上　　　　　　　　右第五品中　　　　　　右第五品下 <br>
<br>		　　秘书郎　　　　　　　　　　太子厩长　　　　　　　附义中郎将 <br>
<br>		　　国子博士　　　　　　　　　诸局监　　　　　　　　归义中郎将 <br>
<br>		　　太学祭酒　　　　　　　　　尚书郎　　　　　　　　率义中郎将 <br>
<br>		　　秘书著作佐郎　　　　　　　侍御史　　　　　　　　顺义中郎将 <br>
<br>		　　武士将军　　　　　　　　　殿中御史　　　　　　　戟J虎贲司马 <br>
<br>		　　虎贲司马　　　　　　　　　京邑市令　　　　　　　募员虎贲司马 <br>
<br>		　　虎贲郎将　　　　　　　　　典牧都尉　　　　　　　高车虎贲司马 <br>
<br>		　　方舞郎庶长　　　　　　　　水衡都尉　　　　　　　戟J虎贲将 <br>
<br>		　　宿卫军将　　　　　　　　　司盐都尉　　　　　　　募员虎贲将 <br>
<br>		　　掖庭监　　　　　　　　　　司竹都尉　　　　　　　高车虎贲将 <br>
<br>		　　典客监　　　　　　　　　　崇虚都尉　　　　　　　尝药监 <br>
<br>		　　典仪监　　　　　　　　　　列卿丞　　　　　　　　中谒者 <br>
<br>		　　协律郎　　　　　　　　　　詹事丞　　　　　　　　宫门司马 <br>
<br>		　　太祝令　　　　　　　　　　代尹丞　　　　　　　　宗圣士 <br>
<br>		　　小黄门　　　　　　　　诸开府正参军 <br>
<br>		　　谒者　　　　　　　　　诸门府主簿 <br>
<br>		　　员外将军　　　　　　　辨章郎 <br>
<br>		　　散员大夫　　　　　　　太宰令 <br>
<br>		　　太乐祭酒　　　　　　　廪牺令 <br>
<br>		　　门下录事　　　　　　　殿中监 <br>
<br>		　　奉乘郎　　　　　　　　翼驭郎 <br>
<br>		　　羽林郎　　　　　　　　高车羽林郎 <br>
<br>		　　瞻人郎 <br>
<br>		　　方者郎 <br>
<br>		　　右从第五品上　　　　　　　右从第五品中　　　　　右从第五品下 <br>
<br>		　　公府行参军　　　　　　　　太学博士　　　　　　　散骑 <br>
<br>		　　宣威将军　　　　　　　　　太史博士　　　　　　　奉朝请 <br>
<br>		　　明威将军　　　　　　　　　律博士　　　　　　　　武烈将军 <br>
<br>		　　襄武将军　　　　　　　　　礼官博士　　　　　　　武毅将军 <br>
<br>		　　厉威将军　　　　　　　　　公府记室督　　　　　　武奋将军 <br>
<br>		　　公府掾属　　　　　　　　　威烈将军　　　　　　　太乐博士 <br>
<br>		　　中军、抚军、镇军正参军　　威冠将军　　　　　　　河堤谒者 <br>
<br>		　　主书郎　　　　　　　　　　威虏将军 <br>
<br>		　　詹事五官　　　　　　　　　威戎将军 <br>
<br>		　　门下主书舍人　　　　　　　威武将军 <br>
<br>		　　门下通事舍人 <br>
<br>		　　司州司事 <br>
<br>		　　司州从事 <br>
<br>		　　代郡功曹主簿 <br>
<br>		　　右第六品上　　　　　　　　右第六品中　　　　　　右第六品下 <br>
<br>		　　诸开府行参军　　　　　　　监淮海津都尉　　　　　戟J虎贲 <br>
<br>		　　散员士　　　　　　　　　　诸局中校尉　　　　　　募员虎贲 <br>
<br>		　　中书舍人　　　　　　　　　方舞郎　　　　　　　　高车虎贲 <br>
<br>		　　领、护二卫主簿　　　　　　诸宫门仆　　　　　　　治礼郎 <br>
<br>		　　主事郎　　　　　　　　　　诸开府记室督　　　　　狱丞 <br>
<br>		　　詹事主簿　　　　　　　　　司马督 <br>
<br>		　　集书舍人　　　　　　　　　千人督 <br>
<br>		　　中军、镇、抚行参军　　　　校尉 <br>
<br>		　　领、护功曹掾 <br>
<br>		　　领、护五官 <br>
<br>		　　散臣中校 <br>
<br>		　　宿卫统 <br>
<br>		　　太子常从虎贲督 <br>
<br>		　　侍干 <br>
<br>		　　寺人 <br>
<br>		　　暗人 <br>
<br>		　　掌玺郎 <br>
<br>		　　太子守舍人 <br>
<br>		　　掌服郎 <br>
<br>		　　掌筵郎 <br>
<br>		　　虎贲郎 <br>
<br>		　　诸开府掾属 <br>
<br>		　　集书校书郎 <br>
<br>		　　秘书校书郎 <br>
<br>		　　秘书钟律郎 <br>
<br>		　　右从第六品上　　　　　　　右从第六品中　　　　　右从第六品下 <br>
<br>		　　公府舍人　　　　　　　　　国子学生　　　　　　　秘书舍人 <br>
<br>		　　太子主书舍人　　　　　　　讨寇将军　　　　　　　符史郎 <br>
<br>		　　太子主衣舍人　　　　　　　讨虏将军　　　　　　　荡寇将军 <br>
<br>		　　都令史　　　　　　　　　　讨难将军　　　　　　　荡虏将军 <br>
<br>		　　主书令史　　　　　　　　　讨夷将军　　　　　　　荡难将军 <br>
<br>		　　门下令史　　　　　　　　　　　　　　　　　　　　荡逆将军 <br>
<br>		　　太子左、右卫率主簿　　　　　　　　　　　　　　　太庙门仆 <br>
<br>		　　司事郎 <br>
<br>		　　司州录事 <br>
<br>		　　代郡通事 <br>
<br>		　　御属 <br>
<br>		　　绥远将军 <br>
<br>		　　绥虏将军 <br>
<br>		　　绥边将军 <br>
<br>		　　右第七品上　　　　　　　　右第七品中　　　　　　右第七品下 <br>
<br>		　　诸门府舍人　　　　　　　　祝史　　　　　　　　　诸局督事 <br>
<br>		　　秘书令史　　　　　　　　　太常齐郎　　　　　　　狱掾 <br>
<br>		　　主书令史　　　　　　　　　王家尉　　　　　　　　太学典录 <br>
<br>		　　集书令史　　　　　　　　　公主家令　　　　　　　太史博士 <br>
<br>		　　起居注令史　　　　　　　　　　　　　　　　　　　太卜博士 <br>
<br>		　　直事郎　　　　　　　　　　　　　　　　　　　　　太医博士 <br>
<br>		　　司州本曹　　　　　　　　　　　　　　　　　　　　太常日者 <br>
<br>		　　散臣督事　　　　　　　　　　　　　　　　　　　　扶令 <br>
<br>		　　宿卫幢将　　　　　　　　　　　　　　　　　　　　太乐典录 <br>
<br>		　　右从第七品上　　　　　　　右从第七品中　　　　　右从第七品下 <br>
<br>		　　公府令史　　　　　　　　　太学助教　　　　　　　厉武将军 <br>
<br>		　　太子典书令史　　　　　　　扫寇将军　　　　　　　厉锋将军 <br>
<br>		　　太子典衣令史　　　　　　　扫虏将军　　　　　　　虎牙将军 <br>
<br>		　　司事令史　　　　　　　　　扫难将军　　　　　　　虎奋将军 <br>
<br>		　　诸局通事　　　　　　　　　扫逆将军 <br>
<br>		　　殄寇将军 <br>
<br>		　　殄虏将军 <br>
<br>		　　殄难将军 <br>
<br>		　　殄夷将军 <br>
<br>		　　右第八品上　　　　　　　　右第八品中　　　　　　右第八品下 <br>
<br>		　　直事令史　　　　　　　　　尚书算生　　　　　　　诸寺算生 <br>
<br>		　　宿卫军司马　　　　　　　　典客舍人　　　　　　　诸局书令史 <br>
<br>		　　诸局省事　　　　　　　　　符券吏　　　　　　　　虎贲军书令史 <br>
<br>		　　尚书记室令史　　　　　　　公府x下令史　　　　　乘传使者 <br>
<br>		　　右从第八品上　　　　　　　右从第八品中　　　　　右从第八品下 <br>
<br>		　　诸开府令史　　　　　　　　祀官齐郎　　　　　　　白衣臣 <br>
<br>		　　宿卫军吏　　　　　　　　　典客参军 <br>
<br>		　　诸局书吏　　　　　　　　　太医、太史助教 <br>
<br>		　　书干 <br>
<br>		　　主书干 <br>
<br>		　　典书干 <br>
<br>		　　广野将军 <br>
<br>		　　横野将军 <br>
<br>		　　偏将军 <br>
<br>		　　裨将军 <br>
<br>		　　右第九品上　　　　　　　　右第九品中　　　　　　　右第九品下 <br>
<br>		　　统史　　　　　　　　　　　主驿博士　　　　　　　　八书吏 <br>
<br>		　　中校尉　　　　　　　　　　　　　　　　　　　　　　王家吏 <br>
<br>		　　右从第九品上　　　　　　　右从第九品中　　　　　　右从第九品下 <br>
<br>		　　太和十八年十二月，降车、骠将军，侍中，黄门秩，依魏晋旧事。 <br>
<br>		　　十九年八月，初置直齐、御仗左右武官。 <br>
<br>		　　二十三年，高祖复次职令，及帝崩，世宗初班行之，以为永制。 <br>
<br>		　　太师　太傅　太保 <br>
<br>		　　右三师上公 <br>
<br>		　　王 <br>
<br>		　　大司马　大将军 <br>
<br>		　　右二大 <br>
<br>		　　太尉　司徒　司空 <br>
<br>		　　开国郡公 <br>
<br>		　　右第一品 <br>
<br>		　　仪同三司　开国县公　都督中外诸军事　诸开府　散公 <br>
<br>		　　右从第一品 <br>
<br>		　　太子太师　太子太傅　太子太保　特进　尚书令　骠骑将军　车骑将军 <br>
<br>		　　二将军加大者，位在都督中外之下。　　　卫将军加大者，位在太子太师之上。 <br>
<br>		　　　四征将军加大者，位次卫大将军。　　　诸将军加大者　左右光禄大夫　开国县侯 <br>
<br>		　　右第二品 <br>
<br>		　　尚书仆射若并置左右，则左居其上，右居其下。　　　中书监　司州牧　四镇将军加大者，次卫将军。 <br>
<br>		　　中军将军　镇军将军　抚军将军 <br>
<br>		　　右三将军 <br>
<br>		　　金紫光禄大夫　散侯 <br>
<br>		　　右从第二品 <br>
<br>		　　吏部尚书　四安将军　中领军　中护军二军加将军，则去中，位次抚军。 <br>
<br>		　　太常　光禄　卫尉 <br>
<br>		　　右三卿 <br>
<br>		　　太子少师　太子少傅　太子少保　中书令　太子詹事　侍中　列曹尚书　四平将军 <br>
<br>		　　太仆　廷尉　大鸿胪　宗正　大司农　太府 <br>
<br>		　　右六卿 <br>
<br>		　　河南尹　上州刺史　秘书监　诸王师　左右卫将军　 前、左、右、后将军光禄大夫银青者。　　　开国县伯 <br>
<br>		　　右第三品 <br>
<br>		　　散骑常侍　四方郎将　护匈奴、羌、戎、夷、蛮、越中郎将　国子祭酒　御史中尉　大长秋卿　将作大匠　征虏将军　二大、二公长史若司徒置二长史，左在散骑常侍下，右在中庶子下。　　　太子左右卫率　武卫将军　冠军将军　护羌、戎、夷、蛮、越校尉　太中大夫　辅国将军　中州刺史　龙骧将军　散伯 
		<br>
<br>		　　右从第三品 <br>
<br>		　　二大、二公司马 <br>
<br>		　　太常　光禄　卫尉 <br>
<br>		　　右三少卿 <br>
<br>		　　尚书吏部郎中　给事黄门待郎　太子中庶子　司空、皇子长史　太仆　廷尉大鸿胪　宗正　大司农　太府 <br>
<br>		　　右六少卿 <br>
<br>		　　中常侍　中尹　城门校尉　司空、皇子司马　从第一品将军　开府长史　骁骑将军　游击将军 <br>
<br>		　　以前上阶 <br>
<br>		　　镇远将军　安远将军　平远将军　建义将军　建忠将军　建节将军　立义将军　立忠将军　立节将军　恢武将军　勇武将军　曜武将军　昭武将军　显武将军从第一品将军开府司马　通直散骑常侍　司徒谘议参军事　中散大夫　下州刺史上郡太守、内史、相　开国县子 
		<br>
<br>		　　右第四品 <br>
<br>		　　中坚将军　中垒将军　尚书左丞　二大、二公谘议参军事　司州别驾从事史第二品将军、始蕃王长史　太子家令　太子率更令　太子仆　中令侍郎　太子庶子第二品将军、始蕃王司马　前、左、右、后军将军 
		<br>
<br>		　　以前上阶 <br>
<br>		　　宁朔将军　建威将军　振威将军　奋威将军　扬威将军　广威将军　谏议大夫　尚书右丞　司空、皇子谘议参军事　司州治中从事史　左、右中郎将　建武将军　振武将军　奋武将军　扬武将军　广武将军　从第一品将军开府谘议参军事　散子 
		<br>
<br>		　　右从第四品 <br>
<br>		　　宁远将军　鹰扬将军　折冲将军　扬烈将军　 
		从第二品将军、二蕃王长史二大、二公从事中郎　秘书丞　皇子友　国子博士　散骑侍郎　太子中舍人　员外散骑常侍从第二品将军、二蕃王司马 <br>
<br>		　　以前上阶 <br>
<br>		　　射声校尉　越骑校尉　屯骑校尉　步军校尉　长水校尉　司空、皇子之开府从事中郎　第二品将军、始蕃王谘议参军事　开府从事中郎　中郡太守、内史、相开国县男 
		<br>
<br>		　　右第五品 <br>
<br>		　　伏波将军　陵江将军　平汉将军　第三品将军、三蕃王长史　二大、二公掾属　著作郎　通直散骑常侍　太子洗马　从第二品将军、二蕃王谘议参军事　第三品将军、三蕃王司马　奉车都尉 
		<br>
<br>		　　以前上阶 <br>
<br>		　　太子屯骑校尉　太子步兵校尉　太子翌军校尉　都水使者　司空、皇子之开府掾属　领、护长史　司马　归义侯　率义侯　顺义侯　朝服侯　轻车将军　威远将军　开府掾属　虎威将军　洛阳令　中给事中　散男 
		<br>
<br>		　　右从第五品 <br>
<br>		　　宣威将军　明威将军　从第三品将军长史　二大、二公主簿　二大、二公录事　皇子郎中令　司空主簿　司空、皇子录事参军事　从第三品将军司马　第三品将军、三蕃王谘议参军事　二大、二公功曹、记室、户曹、仓曹、中兵参军事皇子文学　治书侍御史　谒者仆射　从第一品将军开府录事参军　司空、皇子功曹、记室、户曹、仓曹、中兵参军事　皇子功曹史 
		<br>
<br>		　　以前上阶 <br>
<br>		　　河南郡丞　虎贲中郎将　羽林监　冗从仆射　附马都尉　 
		廷尉正、监、评尚书郎中　中书舍人　从第一品将军开府功曹、记室、仓曹、户曹、中兵参军事，功曹史　下郡太守、内史、相　上县令、相 <br>
<br>		　　右第六品 <br>
<br>		　　襄威将军　厉威将军　第二品将军、始蕃王录事参军　二大、二公列曹参军事　给事中　太子门大夫　皇子大农　骑都尉　符玺郎 <br>
<br>		　　以前上阶 <br>
<br>		　　从第二品将军、二蕃王录事参军　皇子主簿　司空、皇子列曹参军事　第二品将军、始蕃王功曹、记室、户曹、仓曹、中兵参军事，功曹史　从第一品将军开府主簿、列曹参军事　从第二品将军、二蕃功功曹、记室、户曹、仓曹、中兵参军事，功曹史　太子舍人　三卿丞 
		<br>
<br>		　　右从第六品 <br>
<br>		　　威烈将军　威寇将军　威虏将军　威戎将军　威武将军　四品正从将军长史司马　二大、二公祭酒　第三品将军三蕃王录事参军　司空皇子之开府祭酒　武烈将军　武毅将军　武奋将军　王、公国郎中令　积弩将军　积射将军　员外散骑侍郎　皇子中尉　二大、二公参军事　二大、二公列曹行参军　开府祭酒 
		<br>
<br>		　　以前上阶 <br>
<br>		　　司空、皇子参军事　司空、皇子列曹行参军　从第三品将军录事参军　第二品将军、始蕃王主簿、列曹参军事　从第一品将军开府列曹行参军　第三品将军、三蕃王功曹、记室、户曹、仓曹、中兵参军，功曹史　从第二品将军、二蕃王主簿、列曹参军事　二卫司马　讨寇将军　讨虏将军　讨难将军　讨夷将军　从第三品将军功曹、户曹、仓曹、中兵参军事　詹事丞　列卿丞　秘书郎中　著作佐郎　中县令、相 
		<br>
<br>		　　右第七品 <br>
<br>		　　荡寇将军　荡虏将军　荡难将军　荡逆将军　五品正从将军长史、司马　强弩将军　二大、二公行参军　司空、皇子行参军　第二品将军、始蕃王列曹行参军第三品将军、三蕃王主簿、列曹参军事　第一品将军开府行参军　王、公国大农 
		<br>
<br>		　　以前上阶 <br>
<br>		　　太学博士　皇子常侍　太常博士　从第二品将军、二蕃王参军事　从第二品将军、二蕃王列曹行参军　从第三品将军主簿、列曹参军事　四品正从将军录事、功曹、户曹、仓曹、中兵参军事　司州主簿　奉朝请　国子助教 
		<br>
<br>		　　右从第七品 <br>
<br>		　　殄寇将军　殄虏将军　殄难将军　殄夷将军　 
		第二品将军、始蕃王行参军第三品将军、三蕃王参军事　第三品将军、三蕃王列曹行参军　四品正从将军主簿、列曹参军事　侯、伯国郎中令　司州西曹书佐　殿中将军　皇子侍郎　大长秋丞 
		<br>
<br>		　　以前上阶 <br>
<br>		　　侍御史　协律郎　辨章郎　从第二品将军、二蕃王行参军　从第三品将军参军事　从第三品将军列曹行参军　五品正从将军录事、功曹、户曹、仓曹、中兵参军事　王、公国中尉　司州祭酒从事　下县令、相 
		<br>
<br>		　　右第八品 <br>
<br>		　　扫寇将军　扫虏将军　扫难将军　扫逆将军　司州议曹从事史　二大、二公长兼行参军　公车令　符节令　诸署令千石已上者。　　　中黄门令　门下录事尚书都令史　主书令史　殿中侍御史　中谒者仆射　中黄门冗从仆射 
		<br>
<br>		　　以前上阶 <br>
<br>		　　宫门仆射　侯、伯国大农　司空、皇子长兼行参军　二大、二公长兼行参军皇子上、中、下将军　皇子中大夫　二率丞　四品正从将军列曹行参军　王、公国常侍　厉武将军　厉锋将军　虎牙将军　虎奋将军　五品正从将军主簿、列曹行参军　司州文学　从第一品将军、开府长兼行参军　员外将军 
		<br>
<br>		　　右从第八品 <br>
<br>		　　旷野将军　横野将军　子、男国郎中令　太祝令　诸署令六百石已上者　　中黄门　公主家令　皇子典书令　四门小学博士　律博士　校书郎　二大、二公参军督护　检校御史 
		<br>
<br>		　　以前上阶 <br>
<br>		　　王、公国侍郎　侯、伯国中尉　谒者　太子三卿丞　五品正从将军列曹行参军　司空、皇子参军督护　第二品将军、始蕃王长兼行参军　从第一品将军、开府参军督护　殿中司马督 
		<br>
<br>		　　右第九品 <br>
<br>		　　偏将军　裨将军　太子厩长　监淮海津都尉　诸局都尉　皇子典祠令　皇子学官令　皇子典卫令　王公国上中下将军　王公国中大夫　诸署令不满六百石者。 
		<br>		　　以前上阶 <br>
<br>		　　第二品将军、始蕃王参军督护　从第二品将军、二蕃王长兼行参军　太常、光禄、卫尉、领、护詹事功曹、五官　治礼郎　子、男国大农　小黄门　员外司马督 
		<br>
<br>		　　右从第九品 <br>
<br>		　　前世职次皆无从品，魏氏始置之，亦一代之别制也。 <br>
<br>		　　正始元年十一月，罢郡中正。 <br>
<br>		　　四年九月诏曰：“五校昔统营，位次于列卿，奉车都尉禁侍美官，显加通贵。世移时变，遂为冗职。既典名犹昔，宜有定员，并殿中二司马亦须有常数。今五校可各二十人，奉车都尉二十人，骑都尉六十人，殿中司马二百人，员外司马三百人。”
		<br>
<br>		　　永平元年十二月，尚书令高肇，尚书仆射、清河王怿等奏置小学博士员三千人。 <br>
<br>		　　二年正月，尚书令高肇奏，都水台请依旧二使者，参军事、谒者并录事、令史亦随事更立。韶曰：“使者置二，可如所奏。其下属司，唯须充事耳，亦何劳多也。参军、录事并更置一，谒者加二，令史依旧。”肇又奏诸州谘议、记室、户曹、刑狱、田曹、水曹、集曹、士曹参军悉并省之。 
		<br>
<br>		　　四年七月，诏改宗子羽林为宗士，其本秩付尚书计其资集，叙从七已下、从八已上官。 <br>
<br>		　　正光元年七月，置左、右卫将军各二人。 <br>
<br>		　　十二月，罢诸州中正，郡县定姓族，后复。 <br>
<br>		　　孝昌二年十月，诏宗士、庶子二官各增二百人。置望士队四百人，取肺府之族有武艺者。 <br>
<br>		　　孝庄初，以尔朱荣有扶翼之功，拜柱国大将军，位在丞相上；又拜大丞相、天柱大将军，增佐吏。又以太尉、上党王天穆为太宰，增佐吏。 <br>
<br>		　　永安二年，各诏复置司直十人，视五品，隶廷尉，复治御史检劾事。 <br>
<br>		　　普泰初，以尔朱世隆为仪同三司，位次上公。又侍中、黄门、武卫将军，并增置六人。 <br>
<br>		　　永安已后，远近多事，置京畿大都督，复立州都督，俱总军人。 <br>
<br>		　　天平四年夏，罢六州都督，悉隶京畿，其京畿大都督仍不改焉。立府置佐。 <br>
<br>		　　旧制：有大将军，不置太尉；有丞相，不置司徒。自正光已后，天下多事，勋贤并轨，乃俱置之。 <br>
<br>		　　武定二年十一月，有司奏：“齐献武王勋高德重，礼绝群辟。昔霍光陵邑亦置长、丞主陵，今请置长一人，丞一人，录事一人，户曹史一人，禁备史一人，侍一人，皆降帝陵官品一等。其侍依旧。”诏“可”。 
		<br>
<br>		　　七年三月，诏左右光禄大夫各置二人，金紫光禄大夫置四人，光禄大夫置四人，太中、中散各置六人。五月，又诏以四中郎将，世宗永平中权隶领军，今还属护军。 
		<br>
<br>		　　自古天子立德，因生以赐姓，胙之土而命之氏；诸侯则以家与谥，官有世功，则有宦族，邑亦如之。姓则表其所由生，氏则记族所由出，其大略然也。至于或自所居，或以国号，或用官爵，或用事物，虽缘时不同，俱其义矣。魏氏本居朔壤，地远俗殊，赐姓命氏，其事不一，亦如长勺、尾氏、终葵之属也。初，安帝统国，诸部有九十九姓。至献帝时，七分国人，使诸兄弟各摄领之，乃分其氏。自后兼并他国，各有本部，部中别族，为内姓焉。年世稍久，互以改易，兴衰存灭，间有之矣，今举其可知者。 
		<br>
<br>		　　献帝以兄为纥骨氏，后改为胡氏。 <br>
<br>		　　次兄为普氏，后改为周氏。 <br>
<br>		　　次兄为拓拔氏，后改为长孙氏。 <br>
<br>		　　弟为达奚氏，后改为奚氏。 <br>
<br>		　　次弟为伊娄氏，后改为伊氏。 <br>
<br>		　　次弟为丘敦氏，后改为丘氏。 <br>
<br>		　　次弟为侯氏，后改为亥氏。 <br>
<br>		　　七族之兴，自此始也。 <br>
<br>		　　又命叔父之胤曰乙旃氏，后改为叔孙氏。 <br>
<br>		　　又命疏属曰车j氏，后改为车氏。 <br>
<br>		　　凡与帝室为十姓，百世不通婚。太和以前，国之丧葬祠礼，非十族不得与也。高祖革之，各以职司从事。 <br>
<br>		　　神元皇帝时，余部诸姓内入者。 <br>
<br>		　　丘穆陵氏，后改为穆氏。 <br>
<br>		　　步六孤氏，后改为陆氏。 <br>
<br>		　　贺赖氏，后改为贺氏。 <br>
<br>		　　独孤氏，后改为刘氏。 <br>
<br>		　　贺楼氏，后改为楼氏。 <br>
<br>		　　勿忸于氏，后改为于氏。 <br>
<br>		　　是连氏，后改为连氏。 <br>
<br>		　　仆兰氏，后改为仆氏。 <br>
<br>		　　若干氏，后改为苟氏。 <br>
<br>		　　拔列氏，后改为梁氏。 <br>
<br>		　　拨略氏，后改变为略氏。 <br>
<br>		　　若口引氏，后改为寇氏。 <br>
<br>		　　叱罗氏，后改为罗氏。 <br>
<br>		　　普陋茹氏，后改为茹氏。 <br>
<br>		　　贺葛氏，后改为葛氏。 <br>
<br>		　　是贲氏，后改为封氏。 <br>
<br>		　　阿伏于氏，后改为阿氏。 <br>
<br>		　　可地延氏，后改为延氏。 <br>
<br>		　　阿鹿桓氏，后改为鹿氏。 <br>
<br>		　　他骆拔氏，后改为骆氏。 <br>
<br>		　　薄奚氏，后改为薄氏。 <br>
<br>		　　乌丸氏，后改为桓氏。 <br>
<br>		　　素和氏，后改为和氏。 <br>
<br>		　　吐谷浑氏，依旧吐谷浑氏。 <br>
<br>		　　胡古口引氏，后改为侯氏。 <br>
<br>		　　贺若氏，依旧贺若氏。 <br>
<br>		　　谷浑氏，后改为浑氏。 <br>
<br>		　　匹娄氏，后改为娄氏。 <br>
<br>		　　俟力伐氏，后改为鲍氏。 <br>
<br>		　　吐伏卢氏，后改为卢氏。 <br>
<br>		　　牒云氏，后改为云氏。 <br>
<br>		　　是云氏，后改为是氏。 <br>
<br>		　　叱利氏，后改为利氏。 <br>
<br>		　　副吕氏，后改为副氏。 <br>
<br>		　　那氏，依旧那氏。 <br>
<br>		　　如罗氏，后改为如氏。 <br>
<br>		　　乞扶氏，后改为扶氏。 <br>
<br>		　　阿单氏，后改为单氏。 <br>
<br>		　　俟几氏，后改为几氏。 <br>
<br>		　　贺菏希后改为菏稀 <br>
<br>		　　吐奚氏，后改为古氏。 <br>
<br>		　　出连氏，后改为毕氏。 <br>
<br>		　　庾氏，依旧庾氏。 <br>
<br>		　　贺拔氏，后改为何氏。 <br>
<br>		　　叱吕氏，后改为吕氏。 <br>
<br>		　　莫那娄氏，后改为莫氏。 <br>
<br>		　　奚斗卢氏，后改为索卢氏。 <br>
<br>		　　莫芦氏，后改为芦氏。 <br>
<br>		　　出大汗氏，后改为韩氏。 <br>
<br>		　　没路真氏，后改为路氏。 <br>
<br>		　　扈地于氏，后改为扈氏。 <br>
<br>		　　莫舆氏，后改为舆氏。 <br>
<br>		　　纥干氏，后改为干氏。 <br>
<br>		　　俟伏斤氏，后改为伏氏。 <br>
<br>		　　是楼氏，后改为高氏。 <br>
<br>		　　尸突氏，后改为屈氏。 <br>
<br>		　　沓卢氏，后改为沓氏。 <br>
<br>		　　焓兰氏，后改为石氏。 <br>
<br>		　　解枇氏，后改为解氏。 <br>
<br>		　　奇斤氏，后改为奇氏。 <br>
<br>		　　须卜氏，后改为卜氏。 <br>
<br>		　　丘林氏，后改为林氏。 <br>
<br>		　　大莫干氏，后改为A氏。 <br>
<br>		　　尔绵氏，后改为绵氏。 <br>
<br>		　　盖楼氏，后改为盖氏。 <br>
<br>		　　素黎氏，后改为黎氏。 <br>
<br>		　　渴单氏，后改为单氏。 <br>
<br>		　　壹斗眷氏，后改为明氏。 <br>
<br>		　　叱门氏，后改为门氏。 <br>
<br>		　　宿六斤氏，后改为宿氏。 <br>
<br>		　　馥邗氏，后改为邗氏。 <br>
<br>		　　土难氏，后改为山氏。 <br>
<br>		　　屋引氏，后改为房氏。 <br>
<br>		　　树洛于氏，后改为树氏。 <br>
<br>		　　乙弗氏，后改为乙氏。 <br>
<br>		　　东方宇文、慕容氏，即宣帝时东部，此二部最为强盛，别自有传。 <br>
<br>		　　南方有茂眷氏，后改为茂氏。 <br>
<br>		　　宥连氏，后改为云氏。 <br>
<br>		　　次南有纥豆陵氏，后改为窦氏。 <br>
<br>		　　侯莫陈氏，后改为陈氏。 <br>
<br>		　　库狄氏，后改为狄氏。 <br>
<br>		　　太洛稽氏，后改为稽氏。 <br>
<br>		　　柯拔氏，后改为柯氏。 <br>
<br>		　　西方尉迟氏，后改为尉氏。 <br>
<br>		　　步鹿根氏，后改为步氏。 <br>
<br>		　　破多罗氏，后改为潘氏。 <br>
<br>		　　叱干氏，后改为薛氏。 <br>
<br>		　　俟奴氏，后改为俟氏。 <br>
<br>		　　辗迟氏，后改为展氏。 <br>
<br>		　　费连氏，后改为费氏。 <br>
<br>		　　其连氏，后改为綦氏。 <br>
<br>		　　去斤氏，后改为艾氏。 <br>
<br>		　　渴侯氏，后改为缑氏。 <br>
<br>		　　叱卢氏，后改为祝氏。 <br>
<br>		　　和稽氏，后改为缓氏。 <br>
<br>		　　冤赖氏，后改为就氏。 <br>
<br>		　　炫枋希后改为温氏。 <br>
<br>		　　达勃氏，后改为褒氏。 <br>
<br>		　　独孤浑氏，后改为杜氏。 <br>
<br>		　　凡此诸部，其渠长皆自统众，而尉迟已下不及贺兰诸部氏。 <br>
<br>		　　北方贺兰，后改为贺氏。 <br>
<br>		　　郁都甄氏，后改为甄氏。 <br>
<br>		　　纥奚氏，后改为嵇氏。 <br>
<br>		　　越勒氏，后改为越氏。 <br>
<br>		　　叱奴氏，后改为狼氏。 <br>
<br>		　　渴烛浑氏，后改为味氏。 <br>
<br>		　　库褥官氏，后改为库氏。 <br>
<br>		　　乌洛兰氏，后为兰氏。 <br>
<br>		　　一那蒌氏，后改为蒌氏。 <br>
<br>		　　羽弗氏，后改为羽氏。 <br>
<br>		　　凡此四方诸部，岁时朝贡，登国初，太祖散诸部落，始同为编民。 <br>
<br>		　　太和十九年，诏曰：“代人请胄，先无姓族，虽功贤之胤，混然未分。故官达者位极公卿，其功衰之亲，仍居猥任。比欲制定姓族，事多未就，且宜甄擢，随时渐铨。其穆、陆、贺、刘、楼、于、嵇、尉八姓，皆太祖已降，勋著当世，位尽王公，灼然可知者，且下司州、吏部，勿充猥官，一同四姓。自此以外，应班士流者，寻续别敕。原出朔土，旧为部落大人，而自皇始已来，有三世官在给事已上，及州刺史、镇大将，及品登王公者为姓。若本非大人，而皇始已来，职官三世尚书已上，及品登王公而中间不降官绪，亦为姓。诸部落大人之后，而皇始已来官不及前列，而有三世为中散、监已上，外为太守、子都，品登子男者为族。若本非大人，而皇始已来，三世有令已上，外为副将、子都、太守，品登侯已上者，亦为族。凡此姓族之支亲，与其身有缌麻服已内，微有一二世官者，虽不全充美例，亦入姓族；五世已外，则各自计之，不蒙宗人之J也。虽缌麻而三世官不至姓班，有族官则入族官，无族官则不入姓族之例也。凡此定姓族者，皆具列由来，直拟姓族以呈闻，朕当决姓族之首末。其此诸状，皆须问宗族，列疑明同，然后勾其旧籍，审其官宦，有实则奏，不得轻信其言，虚长侥伪。不实者，诉人皆加‘传旨问而诈不以实’之坐，选官依‘职事答问不以实’之条。令司空公穆亮、领军将军元俨、中护军广阳王嘉、尚书陆L等详定北人姓，务今平均。随所了者，三月一列簿帐，送门下以闻。”于是升降区别矣。 
		<br>
<br>		　　世宗世，代人犹以姓族辞讼，又使尚书于忠、尚书元匡、侍中穆绍、尚书元长等量定之。 <hr><a href="http://www.my285.com/"><span style="font-size: 11.5pt">梦远书城(<font face="华文新魏">my285.com</font>)</span></a>
&nbsp;&nbsp;&nbsp;&nbsp;
<center><a href="130.htm">下一页</a>&nbsp;
		<a href="index.htm">回目录</a>&nbsp; <a href="http://www.my285.com/">回首页</a></center></td>
</tr>
</table></div>


<div align="center">
<script src="http://www.my285.com/41tf/gdx.js"></script>
<script src="http://www.my285.com/41tf/wd.js"></script></div>


<center><script src="../../41tf/WB.js"></script></center>
<script src="../../41tf/wdp.js"></script>
<script src="../../41tf/wdt.js"></script>
<div style='display:"none"'><script src="../../41tf/tj.js"></script></div>

</body>


<!-- Mirrored from www.my285.com/shishu/weishu/129.htm by HTTrack Website Copier/3.x [XR&CO'2007], Thu, 21 Mar 2013 05:21:04 GMT -->
</html>
