<html>


<!-- Mirrored from www.my285.com/shishu/liaoshi/105.htm by HTTrack Website Copier/3.x [XR&CO'2007], Thu, 21 Mar 2013 05:43:49 GMT -->
<head>
<meta http-equiv="Content-Type" content="text/html; charset=gb2312">
<title>梦远书城_辽史</title><style><!--
a {text-decoration:none}
a:hover {color: blue;text-decoration:underline}
-->
</style>
</head>
<center><script src="http://www.my285.com/41tf/DH1.js"></script></center>
<table border="0" width="100%" cellspacing="0" cellpadding="0" background="../../41tf/bj1.gif">
<tr><td align="center">
<script src="../../41tf/DH0.js"></script></td></tr></table>
<center><script src="../../41tf/DH.js"></script></center>
<div align="center">
<script src="http://www.my285.com/41tf/dd.js"></script>
<script src="http://www.my285.com/41tf/gds.js"></script></div>
<body bgcolor="#C0C0C0" text="#000000" link="##008282" vlink="#008282" 
topmargin="2" leftmargin="0" rightmargin="0" bottommargin="0"><div align="center">
<table border="0" width="80%" style="line-height: 150%">

<td>
		<a href="http://www.my285.com/"><font color="#008080">梦远书城</font></a><font 
  color="#008080"> &gt; </font><a href="index.htm"><font color="#008080">辽史</font></a><font 
  color="#008080"> &gt;</font></td>	<tr>
		
		<td>
		<hr><font color="#008080">
		</font>&nbsp;&nbsp;&nbsp;&nbsp;<font size="5" color="#9F0000" 
face="楷体_GB2312"> 卷一百五　列传第四十三　逆臣中</font><hr><BR>		　　萧翰耶律牒蜡耶律朗耶律刘哥弟盆都耶律海思耶律敌猎萧革萧翰，一名敌烈，字寒真，宰相敌鲁之子。<BR>
<BR>		　　天赞初，唐兵围镇州，节度使张文礼遣使告急。翰受诏与康末怛往救，克之，杀其将李嗣昭，拔石城。会同初，领汉军侍卫。八年，伐晋，败晋将杜重威，追至望都。翰奏曰：“可令军下马而射。”帝从其言，军士步进。敌人持短兵猝至，我军失利。帝悔之曰：“此吾用言之过至此！”及从驾入汴，为宣武军节度使。<BR>
<BR>		　　会帝崩栾城，世宗即位。翰闻之，委事于李从敏，径趋行在。是年秋，世宗与皇太后相拒于潢河横渡，和议未定。太后间翰曰：“汝何怨而叛？”对曰：“臣母无罪，太后杀之，以此不能无憾。”初耶律屋质以附太后被囚，翰闻而快之，即囚所谓曰：“汝尝言我辈不及，今在狴犴，何也？”对曰：“第愿公不至如此！”翰默然。<BR>
<BR>		　　天禄二年，尚帝妹阿不里。后与天德谋反，下狱。复结惕隐刘哥及其弟盆都乱，耶律石刺告屋质，屋质遽入奏之，翰等不伏。帝不欲发其事。屋质固净以为不可，乃诏屋质鞫按。翰伏辜，帝竟释之。复与公主以书结明王安端反，屋质得其书以奏，翰伏诛。<BR>
<BR>		　　牒蜡，字述兰，六院夷离堇浦古只之后。<BR>
<BR>		　　天显中，为中台省右相。会同元年，与赵思温持节册晋帝。<BR>
<BR>		　　及我师伐晋，到滹沱河，降晋将杜重威，牒蜡功居多。大同元年，平相州之叛，斩首数万级。<BR>
<BR>		　　世宗即位，遣使驰报，仍命牒蜡执偏将术者以来。其使误入术者营，术者得诏，反诱牒蜡，执送太后。牒蜡亡归世宗。<BR>
<BR>		　　和约既成，封燕王，为南京留守。<BR>
<BR>		　　天禄五年，察割弑逆，牒蜡方醉，其妻扶入察割之幕，因从之。明旦，寿安王讨乱，凡胁从者皆弃兵降；牒蜡不降，陵迟而死。妻子皆诛。<BR>
<BR>		　　朗，字欧新，季父房罨古只之孙。性轻佻，多力，人呼为“虎斯”。天显间以材勇进，每战辄克，由是得名。<BR>
<BR>		　　会同九年，太宗大汴，命知澶渊，控扼河渡。天禄元年，燕、赵已南皆应刘知远，朗与汴守萧翰弃城归阙。先是，朗祖罨古只为其弟辖底诈取夷离堇，自是族中无任六院职事者；世宗不悉其事，以朗为六院大王。<BR>
<BR>		　　及察割作乱，遭人报朗曰：“事成矣！”朗遣详稳萧胡里以所部军往，命曰：“当持两端，助其胜者。”穆宗即位，伏诛，籍其家属。<BR>
<BR>		　　刘哥，字明隐，太祖弟寅底石之子。幼骄狠，好陵侮人，长益凶狡。太宗恶之，使守边徼，累迁酉击边大详稳。<BR>
<BR>		　　会同十年，叔父安端从帝伐晋，以病先归，与刘哥邻居。<BR>
<BR>		　　世宗立于军中，安端议所往，刘哥首建附世宗之策，以本部兵助之。时太后命皇太弟李胡率兵而商，刘哥、安端遇于泰德泉。<BR>
<BR>		　　既接战，安端坠马。王子天德驰至，欲以枪刺之。刘哥以身卫安端，射天德，贯甲不及肤。安端得马复战，太弟兵败。刘哥与安端朝于行在。及和议成，太后间刘哥曰：“汝何怨而叛？”<BR>
<BR>		　　对曰：“臣父无罪，太后杀之，以此怨耳。”事平，以功为惕隐。<BR>
<BR>		　　天禄中，与其弟盆都、王子天德、侍卫萧翰谋反，耶律石刺发其事，刘哥以饰辞免。后谓帝博，欲因进酒弑逆，帝觉之，不果，被囚。一日，召刘哥，锁项以博。帝问：“妆实反耶？”<BR>
<BR>		　　刘哥誓曰：“臣若有反心，必生千顶疽死！”遂贳之。耶律屋质固净，以为罪在不赦。上命屋质按之，具服。诏免死，流乌古部，果以千顶疽死。弟盆都。<BR>
<BR>		　　盆都，残忍多为，肤若蛇皮。天禄初，以族属为皮室详稳。<BR>
<BR>		　　二年，与兄刘哥谋反，免死，使于辖戛斯国。既还，复预察割之乱，陵迟而死。<BR>
<BR>		　　异母弟二人：化葛里、奚寨。应历初，无职任，以族子，甚见优礼。三年，或告化葛里、奚蹇与卫王宛谋逆，下狱，饰辞获免。四年春，复谋反，伏诛。<BR>
<BR>		　　海思，字铎衮，隋国王释鲁之庶子。机警口辩。<BR>
<BR>		　　会同五年，诏求直言。时海思年十八，衣羊裘，乘牛诣阙。<BR>
<BR>		　　有司问曰：“汝何故来？”对曰：“应诏言事。苟不以贫稚见遗，亦可备直言之选。”有司以闻。会帝将出猎，使谓曰：“俟吾还则见之。”海思曰：“臣以陛下急于求贤，是以来耳；今反绘于猎，请从此归。”帝闻，即召见赐坐，问以治道。命明王安端与耶律颇德试之，数日，安端等奏曰：“海思之材，臣等所不及。”帝召海思问曰：“与汝言者何如人也？”对曰：“安端言无收检，若空车走峻坂；颇德如着靴行旷野射鸨。”<BR>
<BR>		　　帝大笑。擢宣徽使，屡任以事。帝知其贫，以金器赐之，海思即散于亲友。后从帝伐晋有功。<BR>
<BR>		　　世宗即位于军中，皇太后以兵逆于潢河横渡。太后遣耶律屋质责世宗自立。屋质至帝前，谕旨不屈；世宗遣海思对，亦不逊，且命之曰：“妆见屋质勿惧！”海思见太后还，不称旨。<BR>
<BR>		　　既和，领太后诸局事。<BR>
<BR>		　　穆宗即位，与冀王敌烈谋反，死狱中。<BR>
<BR>		　　敌猎，字乌辇，六院夷离堇术不鲁之子。少多诈。<BR>
<BR>		　　世宗即位，为群牧都林牙。察割谋乱，官僚多被囚系。及寿安王与耶律屋质率兵来讨，诸党以次引去。察割度事不成，即诣囚所，持弓矢胁曰：“悉杀此曹！”敌猎进曰：“杀何益于事？窃料屋质将立寿安王，故为此举，且寿安未必知。若遣人藉此为辞，庶可免。”察割曰：“如公言。谁可使者？”敌猎曰：“大王若不疑，敌猎请与罨撒葛同往说之。”察割遣之。<BR>
<BR>		　　寿安王用敌猎计，诱杀察割，凡被胁之人无一被害者，皆敌猜之力。乱既平，帝喜赏，然未显用。敌猎失望，居常怏怏，结群不逞，阴杯不轨。应历二年，与其党谋立娄国，事觉，陵迟死。<BR>
<BR>		　　萧革，小字滑哥，字胡突堇，国舅房林牙和尚之子。警悟多智数。太平初，累迁官职事。游近习间，以谀悦相比昵，为流辈所称，由是名达于上。重熙初，拜北面林牙。十二年，为北院枢密副使。帝尝与近臣宴，谓革曰：“朕知卿才，故自拔擢，卿宜勉力！”革曰：“臣不才，误蒙圣知，无以报万一；惟竭愚忠，安敢怠？”<BR>
<BR>		　　明年，拜北府宰相。十五年，改同知北院枢密事。革怙宠专权，同僚具位而已。时夷离毕耶律义先知革奸佞，因侍燕，言革所短，用之将败事。帝不听。一日，上令义先对革巡掷，义先酒酣曰：“臣备位大臣，纵不能进忠去佞，安能与贼博乎！”革衔之，佯言曰：“公相谑，不既甚乎！”义先诟詈不已。帝怒，皇后解之曰：“义先酒狂，醒可治也。”翌日，上诏革谓曰：“义先无礼，可痛绳之。”革曰：“义先之才，岂逃圣銮！然天下皆知忠直。今以酒过为罪，恐弗人望。”帝以革犯而不校，眷遇益厚。其矫情媚上多此类。拜南院枢密使，诏班诸王上，封吴王。改知北院，进王郑，兼中书令。帝大渐，诏革曰：“大位不可一日旷，朕若弗寤，宜即令燕赵国王嗣位。”<BR>
<BR>		　　清宁元年，复为南院枢密使，更王楚。复徙北院，与国舅萧阿刺同掌朝政。革多私挠，阿刺每裁正之，由是有隙，出阿刺为东京留守。会南郊，阿刺以例赴阙，帝访群臣以时务，阿刺陈利病，言甚激切。革伺帝意不悦，因谐曰：“阿刺恃宠，有慢上心，非臣子礼。”帝大怒，缢阿刺于殿下。<BR>
<BR>		　　后上知革奸计，宠遇渐衰。八年，致仕，封郑国王。九年秋，革以其子为重元婿，革预其谋，陵迟杀之。<BR>
<BR>		　　 <hr><a href="http://www.my285.com/"><span style="font-size: 11.5pt">梦远书城(<font face="华文新魏">my285.com</font>)</span></a>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;
<center><a href="106.htm">下一页</a>&nbsp;
		<a href="index.htm">回目录</a>&nbsp; <a href="http://www.my285.com/">回首页</a></center></td>
</tr>
</table></div>

<div align="center">
<script src="http://www.my285.com/41tf/gdx.js"></script>
<script src="http://www.my285.com/41tf/wd.js"></script></div>


<center><script src="../../41tf/WB.js"></script></center>
<script src="../../41tf/wdp.js"></script>
<script src="../../41tf/wdt.js"></script>
<div style='display:"none"'><script src="../../41tf/tj.js"></script></div>

</body>


<!-- Mirrored from www.my285.com/shishu/liaoshi/105.htm by HTTrack Website Copier/3.x [XR&CO'2007], Thu, 21 Mar 2013 05:43:49 GMT -->
</html>
