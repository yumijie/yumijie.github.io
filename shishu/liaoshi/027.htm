<html>


<!-- Mirrored from www.my285.com/shishu/liaoshi/027.htm by HTTrack Website Copier/3.x [XR&CO'2007], Thu, 21 Mar 2013 05:42:42 GMT -->
<head>
<meta http-equiv="Content-Type" content="text/html; charset=gb2312">
<title>梦远书城_辽史</title><style><!--
a {text-decoration:none}
a:hover {color: blue;text-decoration:underline}
-->
</style>
</head>
<center><script src="http://www.my285.com/41tf/DH1.js"></script></center>
<table border="0" width="100%" cellspacing="0" cellpadding="0" background="../../41tf/bj1.gif">
<tr><td align="center">
<script src="../../41tf/DH0.js"></script></td></tr></table>
<center><script src="../../41tf/DH.js"></script></center>
<div align="center">
<script src="http://www.my285.com/41tf/dd.js"></script>
<script src="http://www.my285.com/41tf/gds.js"></script></div>
<body bgcolor="#C0C0C0" text="#000000" link="##008282" vlink="#008282" 
topmargin="2" leftmargin="0" rightmargin="0" bottommargin="0"><div align="center">
<table border="0" width="80%" style="line-height: 150%">

<td>
		<a href="http://www.my285.com/"><font color="#008080">梦远书城</font></a><font 
  color="#008080"> &gt; </font><a href="index.htm"><font color="#008080">辽史</font></a><font 
  color="#008080"> &gt;</font></td>	<tr>
		
		<td>
		<hr><font color="#008080">
		</font>&nbsp;&nbsp; <font size="5" color="#9F0000" face="楷体_GB2312">卷二十七本纪第二十七　天祚皇帝一</font><hr><BR>		　　天祚皇帝，讳延禧，字延宁，小字阿果。道宗之孙，父顺宗大孝顺圣皇帝，母贞顺皇后萧氏。大康元年生。六岁封梁王，加守太尉，兼中书令。后三年，进封燕国王。大安七年，总北南院枢密使事，加尚书令。为天下兵马大元帅。<BR>
<BR>		　　寿隆七年正月甲戌，道宗崩，奉遗诏即皇帝位于枢前。群臣上尊号曰天祚皇帝。<BR>
<BR>		　　二月壬辰朔，改元乾统，大赦。诏为耶律乙辛所诬陷者，复其官爵，籍没者出之，流放者还之。乙未，遣使告哀于宋及西夏、高丽。乙巳，以北府宰相萧兀纳为辽兴军节度使，加守太傅。三月丁卯，诏有司以张孝杰家属分赐群臣。甲戌，召僧法颐放戒于内庭。<BR>
<BR>		　　夏四月，旱。<BR>
<BR>		　　六月庚寅朔，如庆州。甲午，宋遣王潜等来吊祭。丙申，高丽、夏国各遣使慰奠。戊戌，以南府宰相斡特刺兼南院枢密使。庚子，追谥懿德皇后为宣懿皇后。壬寅，以宋魏国王和鲁斡为天下兵马大元帅。乙巳，以北平郡王淳进封郑王。丁未，北院枢密使耶律阿思加于越。辛亥，葬仁圣大孝文皇帝、宣懿皇后于庆陵。<BR>
<BR>		　　秋七月癸亥，阻卜、铁骊来贡。<BR>
<BR>		　　八月甲寅，谒庆陵。<BR>
<BR>		　　九月壬申，谒怀陵。乙亥，驻跸藕丝淀。<BR>
<BR>		　　冬十月壬辰，谒乾陵。甲辰，上皇考昭怀太子谥曰大孝顺圣皇帝，庙号顺宗，皇妣曰贞顺皇后。<BR>
<BR>		　　十二月戊子，以枢密副使张琳知枢密院事，翰林学士张奉参知政事兼同知枢密院事。癸己，宋遣黄实来贺即位。丁酉，高丙、夏国并遣使来贺。乙巳，诏先朝已行事，不得陈告。<BR>
<BR>		　　初，以杨割为生女直部节度使。其俗呼为太师。是岁杨割死。传于兄之子乌雅束，束死，其弟阿骨打袭。<BR>
<BR>		　　二年春五月，如鸭子河。<BR>
<BR>		　　二月辛卯，如春州。<BR>
<BR>		　　三月，大寒，冰复合。<BR>
<BR>		　　夏四月辛亥，诏诛乙辛党，徙其子孙于边；发乙辛、得里特之墓，剖棺。戮尸；以其家属分赐被杀之家。<BR>
<BR>		　　五月乙丑，斡特刺献耶睹刮等部捷。<BR>
<BR>		　　六月壬辰，以雨罢猎，驻跸散水原。丙午，夏国王李乾顺复遣使请尚公主。丁未，南院大王陈家奴致仕。壬子，李乾顺为宋所攻，遣李造福、田若水求援。<BR>
<BR>		　　闰月庚申，策贤良。壬申，降惠妃为庶人。<BR>
<BR>		　　秋七月，猎黑岭，以霖雨，给猎人马。阻卜来侵，斡特刺等战败之。<BR>
<BR>		　　冬十月乙卯，萧海里叛，劫乾州武军器甲。命北面林牙郝家奴捕之，萧海里亡入陪术水阿典部。丙寅，以南府宰相耶律斡特刺为北院枢密使，参知政事牛温舒知南院枢密使事。十一月乙未，郝家奴以不获萧海里，兔官。壬寅，以上京留守耶律慎思为北院枢密副使。有司请以帝生日为天兴节。<BR>
<BR>		　　三年春正月辛巳朔，如混同江。女直函萧海里首，遣使来献。戊申，如春州。<BR>
<BR>		　　二月庚午，以武清县大水，弛其陂泽之禁。<BR>
<BR>		　　夏五月戊子，以猎人多亡，严立科禁。乙巳，清暑赤勒岭。<BR>
<BR>		　　丙午，谒庆陵。<BR>
<BR>		　　六月辛酉，夏国王李乾顺复遣使请尚公主。<BR>
<BR>		　　秋七月，中京雨雹，伤稼。<BR>
<BR>		　　冬十月甲辰，如中京。己未，吐蕾遣使来贡。庚申，夏国复遣使求援。己巳，有事于观德殿。<BR>
<BR>		　　十一月丙申，文武百官加上尊号曰惠文智武圣孝天祚皇帝，大赦，以宋魏国王和鲁斡为皇太叔，梁王挞鲁进封燕国王，郑王淳为东京留守，进封越国王，百官各进一阶。丁酉，以惕隐耶律何鲁扫古为南院大王。戊戌，以受尊号，告庙。乙巳，谒太祖庙，追尊太祖之高祖曰昭烈皇帝，庙号肃祖，批曰昭烈皇后；曾祖曰庄敬皇帝，庙号懿祖，妣曰庄敬皇后。召监修国史耶律伊纂太祖诸帝《实录》。<BR>
<BR>		　　十二月戊申，如藕丝淀。<BR>
<BR>		　　是年，放进士马恭回等百三人。<BR>
<BR>		　　四年春正月戊子，幸鱼儿泺。壬寅，猎木岭。癸卯，燕国王挞鲁薨。<BR>
<BR>		　　二月丁丑，鼻骨德遣使来贡。<BR>
<BR>		　　夏六月甲辰，驻跸旺国崖。甲寅，夏国遣李造福、田若水求援。癸亥，吐蕃遣使来贡。<BR>
<BR>		　　秋七月，南京蝗。庚辰，猎南山。癸未，以西北路招讨使萧得里底、北院枢密副使耶律慎思并知北院枢密使事。辛卯，以同知南院枢密使事萧敌里为西北路招讨使。<BR>
<BR>		　　冬十月己酉，凤凰见于淳阴。己未，幸南京。<BR>
<BR>		　　十一月乙亥，御迎月楼，赐贫民钱。<BR>
<BR>		　　十二月辛丑，以张琳为南府宰相。<BR>
<BR>		　　五年春正月乙亥，夏国遣李造福等来求援，且乞伐宋。庚寅，以辽兴军节度使萧常哥为北府宰相。丁酉，遣枢密直学士高端礼等飒宋罢伐夏兵。<BR>
<BR>		　　二月癸卯，微行，视民疾苦。丙午，幸鸳鸯泺。<BR>
<BR>		　　三月壬申，以族女南仙封成安公主，下嫁夏国王李乾顺。<BR>
<BR>		　　夏四月甲申，射虎炭山。<BR>
<BR>		　　五月癸卯，清暑南崖。壬子，宋遣曾孝广，王戬报聘。<BR>
<BR>		　　六月甲戌，夏国遣使来谢，及贡方物。乙丑，幸候里吉。<BR>
<BR>		　　秋七月，谒庆陵。<BR>
<BR>		　　九月辛亥，驻跸藕丝淀。乙卯，谒乾陵。<BR>
<BR>		　　冬十一月戊戌，禁商贾之家应进士举。丙辰，高丽三韩国公王J薨。子俣遣使来告。<BR>
<BR>		　　十二月己巳，夏国复遣李造福、田若水求援。癸酉，宋遣林洙来议兴夏约和。<BR>
<BR>		　　六年春正月辛丑，遣知北院枢密使事萧得里底、知南院枢密使事牛温舒使宋，讽归所侵夏地。<BR>
<BR>		　　夏五月，清暑散水原。<BR>
<BR>		　　六月辛巳，夏国遣李造福等来谢。<BR>
<BR>		　　秋七月癸巳，阻卜来贡。甲午，如黑岭。庚子，猎鹿角山。<BR>
<BR>		　　冬十月乙亥，宋与夏通好，遣刘正符、曹穆来告。庚辰，以皇太叔、南京留守和鲁斡兼惕隐，东京留守、越国王淳为南府宰相。<BR>
<BR>		　　十一月乙未，以谢家奴为南院大王。马奴为奚主部大王。丙申，行柴册礼。戊戌，大赦。以和鲁斡为义和仁圣皇太叔，越国王淳进封魏国王，封皇子敖卢斡为晋王，习泥烈为饶乐郡王。己亥，谒太祖庙。甲辰，祠木叶山。<BR>
<BR>		　　十二月己巳，封耶律伊为漆水郡王，余官进爵有差。<BR>
<BR>		　　七年春正月，钩鱼于鸭子河。<BR>
<BR>		　　二月，驻跸大鱼泺。<BR>
<BR>		　　夏六月，次散水原。<BR>
<BR>		　　秋七月，如黑岭。<BR>
<BR>		　　冬十月，谒乾陵，猎医巫闾山是年，放进士李石等百人。<BR>
<BR>		　　八年春正月，如春州。<BR>
<BR>		　　夏四月丙申，封高丽王俣为三韩国公，赠其父J为高丽国王。<BR>
<BR>		　　五月，清暑散水原。<BR>
<BR>		　　六月壬辰，西北路招讨使萧敌里率诸蕃来朝。丙申，射柳祈雨。壬寅，夏国王李乾顺以成安公主生子，遣使来告。丁未，如黑岭。<BR>
<BR>		　　秋七月戊辰，以雨罢猎。<BR>
<BR>		　　冬十二月己卯，高丽遣使来谢。<BR>
<BR>		　　九年春正月丙午朔，如鸭子河。<BR>
<BR>		　　二月，如春州。<BR>
<BR>		　　三月戊午，夏国以宋不归地，遣使来告。<BR>
<BR>		　　夏四月壬午，五国部来贡。<BR>
<BR>		　　六月乙亥，清暑特礼岭。<BR>
<BR>		　　秋七月，陨霜，伤稼。甲寅，猎于候里吉。<BR>
<BR>		　　八月丁酉，雪，罢猎。<BR>
<BR>		　　冬十月癸酉，望祠木叶山。丁丑，诏免今年租税。十二月甲申，高丽遣使来贡。<BR>
<BR>		　　是年，放进士刘桢等九十人。<BR>
<BR>		　　十年春五月辛丑，预行立春礼。如鸭子河。<BR>
<BR>		　　二月庚午朔，驻跸大鱼泺。<BR>
<BR>		　　夏四月丙子，五国部长来贡。丙戌，预行再生礼。癸巳，猎于北山。<BR>
<BR>		　　六月甲戌，清暑玉丘。癸未，夏国遣李造福等来贡。甲午，阻卜来贡。<BR>
<BR>		　　秋七月辛丑，谒庆陵。<BR>
<BR>		　　闰月辛亥，谒怀陵。己未，谒祖陵。壬戌，皇太叔和鲁斡薨。<BR>
<BR>		　　九月甲戌，免重九节礼。<BR>
<BR>		　　冬十月，驻跸藕丝淀。<BR>
<BR>		　　十二月己酉，改明年元。<BR>
<BR>		　　是岁，大饥。<BR>
<BR>		　　天庆元年春正月，钩鱼于鸭子河。<BR>
<BR>		　　二月，如春州。<BR>
<BR>		　　三月乙亥，五国部长来贡。<BR>
<BR>		　　夏五月，清暑散水原。<BR>
<BR>		　　秋七月，猎。<BR>
<BR>		　　冬十月，驻跸藕丝淀。<BR>
<BR>		　　二年春正月己未朔，如鸭子河。丁丑，五国部长来贡。<BR>
<BR>		　　二月丁酉，如春州，幸混同江钩鱼，界外生女直酋长在千里内者，以故事皆来朝。适遇：“头鱼宴”，酒半酣，上临轩，命诸酋次第起舞；独阿骨打辞以不能。谕之再三，终不从。他日，上密谓枢密使萧奉先曰：“前日之燕，阿骨打意气雄豪，顾视不常，可托以边事诛之。否则，必贻后患。”奉先曰：“苋瞬恢礼义，无大过而杀之，恐伤向化之心。假有异志，又何能为？”其弟吴乞买、粘罕、胡舍等尝从猎，能呼鹿，刺虎，搏熊。上喜，辄加官爵。<BR>
<BR>		　　夏六月庚寅，清暑南崖。甲午，和州回鹤来贡。戊戌，成安公主来朝。甲辰，阻卜来贡。<BR>
<BR>		　　秋七月乙丑，猎南山。<BR>
<BR>		　　九月己未，射获熊，燕群臣，上新御琵琶。初，阿骨打混同江宴归，疑上知其异志，遂上知其异志，遂称兵，先并旁近部族。女直赵三、阿鹘产拒之，阿骨打虏其家属。二人走诉咸州，详稳司送北枢密院。枢密使萧奉先作常事以闻上，仍送咸州诘责，欲使自新。后数召，阿骨打竟称疾不至。<BR>
<BR>		　　冬十月辛亥，高丽三韩国公王侯之母死，来告，即遣使致祭，起复。是月，驻跸奉圣州。<BR>
<BR>		　　十一月乙卯，幸南京。丁卯，谒太祖庙。<BR>
<BR>		　　是年，放进士韩P等七十七人。<BR>
<BR>		　　三年春正月丙寅，赐南京贫民钱。丁卯，如大鱼泺。甲戌，禁僧尼破戒。丙子，猎狗牙出，大寒，猎人多死。<BR>
<BR>		　　三月，籍诸道户，徙大牢古山围场地居民于别土。阿骨打一日率五百骑突至咸州，吏民大惊。翌日，赴详稳司，与赵三等面折庭下。阿骨打不屈，送所司问状。一夕遁去。遣人诉于上，谓详稳司欲见杀，故不敢留。自是召不复至。<BR>
<BR>		　　夏闰四月，李弘以左道聚众为乱，支解。分示五京。<BR>
<BR>		　　六月乙卯，斡朗改国遣使来贡良犬。丙辰，夏国遣使来贡。<BR>
<BR>		　　秋七月，幸秋山。<BR>
<BR>		　　九月，驻跸藕丝淀。<BR>
<BR>		　　十一月甲午，以三司使虞融知南院枢密使事。西南面招讨使萧乐古为南府宰相。十二月庚戌，高丽遣使谢致祭。癸丑，回鹘遣使来贡。甲寅，以枢密直学士马人望参知政事。丙辰，知枢密院事耶律伊蓖。癸亥，高丽遣使来谢起复。<BR>
<BR>		　　四年春正月，如春州。初，女直起兵，以纥石烈部人阿疏不从，遣其部撒改讨之。阿疏弟狄故保来告，诏谕使勿讨，不听，阿疏来奔。至是女直遣使来索，不发。<BR>
<BR>		　　夏五月，清暑散水原。<BR>
<BR>		　　秋七月，女直复遣使取阿疏，不发，乃遣待御阿息保问境上多建城堡之故。女直以慢语答曰：“若还阿疏，朝贡如故；不然，城未能已。”遂发浑河北诸军，益东北路统军司。阿骨打乃与弟粘罕、胡舍等谋，以银术割、移烈、娄室、^母等为帅，集女真诸部兵，擒辽障鹰官。及攻宁江州。东北路统军可以闻。时上在庆州射鹿，闻之略不介意，遣海州刺史高仙寿统渤海军应援。萧挞不也遇女直，战于宁江东，败绩。<BR>
<BR>		　　冬十月壬寅朔，以守司空萧嗣先为东北路都统，静江军节度使萧挞不也为副，发契丹奚军三千人，中京禁兵及土豪二千人，别选诸路武勇二千余人，以虞候崔公义为都押官，控鹤指挥邢颖为副，引军屯出河店。两军对垒，女直军潜渡混同江，掩击辽众。萧嗣先军演，崔公义、邢颖、耶律佛留、萧葛十等死之，其猎兔者十有七人。萧奉先惧其弟嗣先获罪，辄奏东征军所至劫掠，若不肆赦，恐聚为患。上从之，嗣先但免官而己。<BR>
<BR>		　　诸军相谓曰：“战则有死而无功，退则有生而无罪。”故士无斗志，望风奔溃。<BR>
<BR>		　　十一月壬辰，都统萧敌里等营于斡粼泺东，又为女直所袭，士卒死者甚众。甲午，萧敌里亦坐免官。辛丑，以西北路招讨使耶律斡里朵为行军都统，副点检萧乙薛、同知南院枢密使事耶律章奴副之。十二月，咸、宾、祥三州有铁骊、兀惹皆叛入女直。乙薛往援宾州，南军诸将实娄、特烈等往援咸州，并为女直所败。<BR>
<BR>		　　 <hr><a href="http://www.my285.com/"><span style="font-size: 11.5pt">梦远书城(<font face="华文新魏">my285.com</font>)</span></a>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;
<center><a href="028.htm">下一页</a>&nbsp;
<a href="index.htm">回目录</a>&nbsp; <a href="http://www.my285.com/">回首页</a></center></td>
</tr>
</table></div>

<div align="center">
<script src="http://www.my285.com/41tf/gdx.js"></script>
<script src="http://www.my285.com/41tf/wd.js"></script></div>


<center><script src="../../41tf/WB.js"></script></center>
<script src="../../41tf/wdp.js"></script>
<script src="../../41tf/wdt.js"></script>
<div style='display:"none"'><script src="../../41tf/tj.js"></script></div>

</body>


<!-- Mirrored from www.my285.com/shishu/liaoshi/027.htm by HTTrack Website Copier/3.x [XR&CO'2007], Thu, 21 Mar 2013 05:42:43 GMT -->
</html>
