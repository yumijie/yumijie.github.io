<html>


<!-- Mirrored from www.my285.com/shishu/liaoshi/078.htm by HTTrack Website Copier/3.x [XR&CO'2007], Thu, 21 Mar 2013 05:43:26 GMT -->
<head>
<meta http-equiv="Content-Type" content="text/html; charset=gb2312">
<title>梦远书城_辽史</title><style><!--
a {text-decoration:none}
a:hover {color: blue;text-decoration:underline}
-->
</style>
</head>
<center><script src="http://www.my285.com/41tf/DH1.js"></script></center>
<table border="0" width="100%" cellspacing="0" cellpadding="0" background="../../41tf/bj1.gif">
<tr><td align="center">
<script src="../../41tf/DH0.js"></script></td></tr></table>
<center><script src="../../41tf/DH.js"></script></center>
<div align="center">
<script src="http://www.my285.com/41tf/dd.js"></script>
<script src="http://www.my285.com/41tf/gds.js"></script></div>
<body bgcolor="#C0C0C0" text="#000000" link="##008282" vlink="#008282" 
topmargin="2" leftmargin="0" rightmargin="0" bottommargin="0"><div align="center">
<table border="0" width="80%" style="line-height: 150%">

<td>
		<a href="http://www.my285.com/"><font color="#008080">梦远书城</font></a><font 
  color="#008080"> &gt; </font><a href="index.htm"><font color="#008080">辽史</font></a><font 
  color="#008080"> &gt;</font></td>	<tr>
		<td>
		<hr><font color="#008080">
		</font>&nbsp;&nbsp;&nbsp;&nbsp; <font face="楷体_GB2312">&nbsp;<font size="5" color="#9F0000">&nbsp; 
		卷七十八　列传第十六</font></font><hr><BR>		　　耶律合住刘景刘六符耶律履牛温舒杜防萧和尚弟特末耶律合里只耶律颇的耶律合住，字粘衮，太祖弟迭刺之孙。幼不好弄，临事明敏，善谈论。<BR>
<BR>		　　初以近族入侍，每从征伐有功。保宁初，加右龙虎卫上将军。以宋师屡梗南边，拜涿州刺史，西南兵马都监、招安、巡检等使，赐推忠奉国功臣。<BR>
<BR>		　　合住久任边防，虽有克获功，然务镇静，不妄生事以邀近功。邻壤敬畏，属部V安。宋数遣人结欢，冀达和意，合住表闻其事，帝许议和，安边怀敌，多有力焉。拜左金吾卫上将军。<BR>
<BR>		　　秩满，遥慑镇国军节度使，卒。<BR>
<BR>		　　合住智而有文，晓畅戎政。镇范阳时，尝领数骑径诣雄州北门，与郡将立马陈两国利害，及周师侵边本末。辞气慷慨，左右壮之。自是，边境数年无事。识者以谓合住一言，贤于数十万兵。<BR>
<BR>		　　刘景，字可大，河间人。四世祖怦，即朱滔之甥，唐右仆射、卢龙军节度使。父守敬，南京副留守。<BR>
<BR>		　　景资端厚，好学能文。燕王赵延寿辟为幽都府文学。应历初，迁右拾遗、知制诰，为翰林学士。九年，周人侵燕，留守萧思温上急变，帝欲俟秋出师，景谅曰：“河北三关已陷于敌，今复侵燕，安可坐视！”上不听。会父忧去。未几，起复旧职。<BR>
<BR>		　　一日，召草赦；既成，留数月不出。景奏曰：“唐制，赦书日行五百里，今稽期弗发，非也。”上亦不报。<BR>
<BR>		　　景宗即位，以景忠实，擢礼部侍郎，迁尚书、宣政殿学士。<BR>
<BR>		　　上方欲倚用，乃书其勿曰：“刘景可为宰相。”顷之，为南京副留守。时留守韩匡嗣因扈从北上，景与其子德让共理京事。<BR>
<BR>		　　俄召为户部使，历武定、开远二军节度使。<BR>
<BR>		　　统和六年致仕，加兼侍中。卒，年六十七。赠太子太师。<BR>
<BR>		　　子慎行，孙一德、二玄、三嘏、四端、五常、六符，皆具《六行传》。<BR>
<BR>		　　刘六符，父慎行，由膳部员外郎累迁至北府宰相、监修国史。时上多即宴饮行诛赏，慎行谏曰：“以喜怒加威福，恐末当。”帝悟，谕政府“自今宴饮有刑赏事，翌日禀行”。为都统，伐高丽，以失军期下吏，议贵乃免，出为彰武军节度使。<BR>
<BR>		　　赐保节功臣。子六人：一德、二玄、三嘏、四端、五常、六符。<BR>
<BR>		　　德早世。玄终上京留守。常历三司使、武定军节度使。嘏、端、符皆第进士。嘏、端俱尚主，为驸马都尉。三嘏献圣宗《一矢毙双鹿赋》，上喜其赡丽。与公主不谐，奔宋；归，杀之。四端以卫尉少卿使宋贺生辰，方宴，大张女乐，竟席不顾，人惮其产。还，拜枢密直学士。<BR>
<BR>		　　六符有志操，能文。重熙初，迁政事舍人，擢翰林学士。<BR>
<BR>		　　十一年，与宣徽使萧特末使宋索十县地；还，为汉人行宫副部署。会宋遣使增岁币以易十县，复与耶律仁先使宋，定“进贡”<BR>
<BR>		　　名，宋难之。六符曰：“本朝兵强将勇，海内共知，人人愿从事于宋。若恣其俘获以饱所欲，与‘进贡’字孰多？况大兵驻燕，万一南进，何以御之！顾小节，忘大患，悔将何及！”<BR>
<BR>		　　宋乃从之，岁币称“贡”。六符还，加同中书门下平章事。及宋币至，命六符为三司使以受之。<BR>
<BR>		　　六符与参知政事杜防有隙，防以六符尝受宋赂，白其事，出为长宁军节度使，俄召为三司使。<BR>
<BR>		　　道宗即位，将行大册礼，北院枢密使萧革曰：“行大礼备仪物，必择广地，莫若黄川。”六符曰：“不然。礼仪国之大体，帝王之乐不奏于野。今中京四方之极，朝觐各得其所，宜中京行之。”上从其议。寻以疾卒。<BR>
<BR>		　　耶律履，字海邻，六院夷离堇蒲古只之后。风神爽秀，工于画。<BR>
<BR>		　　重熙间，累迁同知点检司事。驸马都尉萧胡睹为夏人所执，奉诏索之，三返以归，转永兴宫使、右祗候郎君班详稳。履将娶秦晋长公主孙，其母与公主婢有隙，谓履曰：“能去婢，乃许尔婚。”履以计杀之，婚成。事觉，有司以大辟论。履善画，写圣宗真以献，得减，坐长流边戍。复以写真，召拜问知南院宣徽事。使宋贺正，写宋主客以归。<BR>
<BR>		　　清宁间，复使宋。宋主赐宴，瓶花隔面，未得其真。陛辞，仅一视，及境，以像示饯者，骇其神妙。闻重元乱，不即勤王。贼平入贺，帝责让之。宴酣，顾履曰：“重元事成，卿必得为上客！”履大惭。咸雍中，加太子太师，卒。<BR>
<BR>		　　牛温舒，范阳人。刚正，尚节义，有远器。<BR>
<BR>		　　咸雍中，擢进土第，滞小官。大安初，累迁户部使，转给事中、知三司使事。国、民兼足，上以为能，加户部侍郎，改三司使。寿隆中，拜参知政事，兼同知枢密院事，摄中京留守。<BR>
<BR>		　　部民诣阙请真拜，从之。召为三司使。<BR>
<BR>		　　乾统初，复参知政事，知南院枢密使事。五年，夏为宋所攻，来请和解。温舒与萧得里底使宋。方大燕，优人为道士装，索土泥药炉。优曰：“土少不能和。”温舒遽起，以手藉土怀之。宋主间其故，温舒对曰：“臣奉天子威命来和，若不从，则当卷土收去。”宋人大惊，遂许夏和。还，加中书令，卒。<BR>
<BR>		　　杜防，涿州归义县人。开泰五年，擢进士甲科，累迁起居郎、知制浩，人以为有宰相器。太平中，迁政事舍人，拜枢密副使。重熙九年，夏人侵宋。宋遣郭稹来告，请与夏和，上命防使夏解之。如约罢兵，各归侵地，拜参知政事。韩绍芳、刘六符忌之，防待以诚。十二年，绍芳等罢，愈见信任。十三年，拜南府宰相。十五年，防生子，帝幸其第，赐名王门奴。以进奏有误，出为武定军节度使。十七年，复召为南府宰相。二十一年秋，祭仁德皇后，诏儒臣赋诗，防为冠，赐金带。<BR>
<BR>		　　道宗谅阴，为大行皇帝山陵使。清宁二年，上谕防曰：“朕以卿年老嗜酒，不欲烦以剧务。朝廷之事，总纲而已。”顷之，拜右丞相，加尚父，卒。上欢悼不已，R赙加等，官给葬具，赠中书令，谥曰元肃。子公谓，终南府宰相。萧和尚，字洪宁，国舅大父房之后。忠直，多智略。<BR>
<BR>		　　开泰初，补御盏郎君，寻为内史、太医等局都林牙。使宋贺正，将宴，典仪者告，班节度使下。和尚曰：“班次如此，是不以大国之使相礼。且以锦服为贶，如待蕃部。若果如是，吾不预宴。”宋臣不能对，易以紫服，位视执政，使礼始定。”<BR>
<BR>		　　八年秋，为唐古部节度使，卒。弟特末。<BR>
<BR>		　　特末，字何宁。为人机辨任气。<BR>
<BR>		　　太平中，累迁安东军节度使，有能称。十一年，召为左祗候郎君班详稳。未几，迁左夷离毕。重熙十年，累迁北院宣徽使。明年，与刘六符使宋，索十县故地，宋请增银、绢十万两、疋以易之。归，称旨，加同政事门下平章事。诏城西南浑底甸。<BR>
<BR>		　　还，复为北院宣徽使，卒。<BR>
<BR>		　　耶律合里只，字特满，六院夷离堇蒲古只之后。<BR>
<BR>		　　重熙中，累迁酉南面招讨都监。充宋国生辰使，馆于白沟驿。宋宴劳，优者嘲萧惠河西之败。合里只曰：“胜负兵家常事。我嗣圣皇帝俘石重贵，至今兴中有石家寨。惠之一败，何足较哉？”宋人惭服。帝闻之曰：“优伶失辞，何可伤两国交好！”鞭二百，免官。<BR>
<BR>		　　清宁初，起为怀化军节度使。七年，入为北院大王，封豳国公。历辽兴军节度使、东北路详稳，加兼侍中。致仕，卒。<BR>
<BR>		　　合里只明达勤恪，怀柔有道。置诸宾馆及西边营田，皆自合里只发之。<BR>
<BR>		　　耶律颇的，字撒版，季父房奴瓜之孙。孤介寡合。重熙初，补牌印郎君。清宁初，稍迁知易州。去官，部民请留，许之。咸雍八年，改彰国军节度使。上猎大牢古山，颇的谒于行宫。帝间边事，对曰：“自应州南境至天池，皆我耕牧之地。<BR>
<BR>		　　清宁间，边将不谨，为宋所侵，烽堠内移，似非所宜。”道宗然之。拜北面林牙。后遣人使宋，得其侵地，命颇的往定疆界。<BR>
<BR>		　　还，拜南院宣徽使。<BR>
<BR>		　　大康四年，迁忠顺军节度使，寻为南院大王，改同知南京留守事，召拜南府宰相，赐贞良功臣，封吴国公，为北院枢密使。廉谨奉公，知无不为。大安中致仕，卒。子霞抹，北院枢密副使。<BR>
<BR>		　　论曰：“耶律合住安边讲好，养兵息民，其虑深远矣。六符启衅邀功，岂国家之利哉？牛、杜、颇的、合里只辈衔命出使，幸不辱命。里杀人婢以求婚，身负罪衅，画其主客，以冀免死，亦可丑也。”<hr><a href="http://www.my285.com/"><span style="font-size: 11.5pt">梦远书城(<font face="华文新魏">my285.com</font>)</span></a>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;
<center><a href="079.htm">下一页</a>&nbsp;
<a href="index.htm">回目录</a>&nbsp; <a href="http://www.my285.com/">回首页</a></center></td>
</tr>
</table></div>

<div align="center">
<script src="http://www.my285.com/41tf/gdx.js"></script>
<script src="http://www.my285.com/41tf/wd.js"></script></div>


<center><script src="../../41tf/WB.js"></script></center>
<script src="../../41tf/wdp.js"></script>
<script src="../../41tf/wdt.js"></script>
<div style='display:"none"'><script src="../../41tf/tj.js"></script></div>

</body>


<!-- Mirrored from www.my285.com/shishu/liaoshi/078.htm by HTTrack Website Copier/3.x [XR&CO'2007], Thu, 21 Mar 2013 05:43:27 GMT -->
</html>
