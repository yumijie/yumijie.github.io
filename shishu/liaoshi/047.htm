<html>


<!-- Mirrored from www.my285.com/shishu/liaoshi/047.htm by HTTrack Website Copier/3.x [XR&CO'2007], Thu, 21 Mar 2013 05:42:59 GMT -->
<head>
<meta http-equiv="Content-Type" content="text/html; charset=gb2312">
<title>梦远书城_辽史</title><style><!--
a {text-decoration:none}
a:hover {color: blue;text-decoration:underline}
-->
</style>
</head>
<center><script src="http://www.my285.com/41tf/DH1.js"></script></center>
<table border="0" width="100%" cellspacing="0" cellpadding="0" background="../../41tf/bj1.gif">
<tr><td align="center">
<script src="../../41tf/DH0.js"></script></td></tr></table>
<center><script src="../../41tf/DH.js"></script></center>
<div align="center">
<script src="http://www.my285.com/41tf/dd.js"></script>
<script src="http://www.my285.com/41tf/gds.js"></script></div>
<body bgcolor="#C0C0C0" text="#000000" link="##008282" vlink="#008282" 
topmargin="2" leftmargin="0" rightmargin="0" bottommargin="0"><div align="center">
<table border="0" width="80%" style="line-height: 150%">

<td>
		<a href="http://www.my285.com/"><font color="#008080">梦远书城</font></a><font 
  color="#008080"> &gt; </font><a href="index.htm"><font color="#008080">辽史</font></a><font 
  color="#008080"> &gt;</font></td>	<tr>
		<td>
		<hr><font color="#008080">
		</font><font size="5" color="#9F0000" face="楷体_GB2312">&nbsp;卷四十七志第十七上　百官志三　南面朝官</font><hr><BR>		　　契丹国自唐太宗置都督、刺史，武后加以五封，玄宗置经略使，始有唐官爵矣。其后习闻河北藩镇受唐官名，于是太师、太保、司徒、司空施于部族。太祖因之。大同元年，世宗始置北院枢密使。明年，世宗以高勋为南院枢密。则枢密之设，盖自太宗入汴始矣。天禄四年，建政事省。于是南面官僚可得而书。<BR>
<BR>		　　其始，汉人枢密院兼尚书省，吏、兵刑有承旨，户、工有主事，中书省兼礼部，别有户部使司。以营州之地加幽、冀之年，用是适足矣。<BR>
<BR>		　　中叶弥文，耶律杨六为太傅，知有三师矣。忽古质为太尉，知有三公矣。于斡古得为常侍，刘泾为礼部尚书，知有门下、尚书省矣。库部、虞部、仓部员外出使，则知备郎官列宿之员。<BR>
<BR>		　　室P监修，则知国史有院。程翥舍人，则知起居有注。邢抱朴承旨，五言敷学士，则知有翰林内制。张干政事舍人，则知有中书外制。大理、司农有卿，国子、少府有监，九卿、列监见矣。金吾、千牛有大将，十六列互见矣。太子上有师保，下有府率，东宫备官也。节度、观察、防御、团练、刺史，咸在方州，如唐制也。<BR>
<BR>		　　凡唐官可考见者，列具于篇；无征者不书。<BR>
<BR>		　　南面朝官辽有北面朝官矣，既得燕、代十有六州，乃用唐制，复设南面三省、六部、台、院、寺、监、诸卫、东宫之官。诚有志帝王之盛制，亦以招徕中国之人也。<BR>
<BR>		　　三师府。本名三公，汉以巫相、太尉、御史大夫为三公，故称三师。<BR>
<BR>		　　太师。穆宗应历三年见太师唐骨德。<BR>
<BR>		　　太傅。太宗会同元年命冯通守太傅。<BR>
<BR>		　　太保。会同元年刘邈守太保。<BR>
<BR>		　　少师。《耶律资忠传》见少师萧把哥。<BR>
<BR>		　　少傅。<BR>
<BR>		　　少保。<BR>
<BR>		　　掌印。耶律乙辛，重熙中掌太保印。<BR>
<BR>		　　三公府。先汉丞相、太尉、御史大夫，后汉更名大司徒、大司马、大司空，唐太尉、司徒、司空，又名三司。<BR>
<BR>		　　太尉。太宗天显十一年见太尉赵思温。<BR>
<BR>		　　司徒。世宗天禄元年见司徒划设。<BR>
<BR>		　　司空。圣宗统和三十年见司空邢抱质。<BR>
<BR>		　　汉人枢密院。本兵部之职，在周为大司马，汉为太尉。唐季宦官用事，内置枢密院，后改用士人。晋天福中废，开远元年复置。太祖初有汉儿司，韩知古总知汉儿司事。太宗入汴，因晋置枢密院，掌汉人兵马之政，初兼尚书省。<BR>
<BR>		　　枢密使。太宗大同元年见枢密使李崧。知枢密使事。<BR>
<BR>		　　知枢密院事。<BR>
<BR>		　　枢密副使。杨遵勖，咸雍中为枢密副使。<BR>
<BR>		　　同知枢密院事。圣宗太平六年见同知枢密院事耶律迷离己。<BR>
<BR>		　　知枢密院副使事。杨晰，兴宗重熙十二年知枢密院副使事。<BR>
<BR>		　　枢密直学士。圣宗统和二年见枢密直学士郭嘏。<BR>
<BR>		　　枢密都承旨。圣宗开泰九年见枢密都承旨韩绍芳。<BR>
<BR>		　　枢密副承旨。杨遵勋，重熙中为枢密副承旨。<BR>
<BR>		　　吏房承旨。<BR>
<BR>		　　兵刑房承旨。<BR>
<BR>		　　户房主事。<BR>
<BR>		　　厅房即工部主事。<BR>
<BR>		　　中书省。初名政事省。太祖置官，世宗天禄四年建政事省，兴宗得熙十三年改中书省。<BR>
<BR>		　　中书令。韩延徽，太祖时为政事令，韩知古，天显初为中书令；会同五年又见政事令赵延寿。<BR>
<BR>		　　大丞相。太宗大同元年见大丞相赵延寿。<BR>
<BR>		　　左丞相，圣宗太平四年见左丞相张俭。<BR>
<BR>		　　右丞相。圣宗开泰元年见右丞相马保忠。<BR>
<BR>		　　知中书省事。萧孝友，兴宗重熙十年知中书省事。<BR>
<BR>		　　中书侍郎。韩资让，寿隆初为中书侍郎。<BR>
<BR>		　　同中书门下平章事。太祖加王郁同政事门下平章事，太宗大同元年见平章事张砺。<BR>
<BR>		　　参知政事。圣宗统和十二年见参知政事邢抱朴。<BR>
<BR>		　　堂后宫。太平二年见堂后宫张克恭。<BR>
<BR>		　　主事。守当官。并见耶律俨《建官制度》。<BR>
<BR>		　　令史。耶律俨，道宗咸雍三年为中书省令史。<BR>
<BR>		　　中书舍人院。<BR>
<BR>		　　中书舍人。室P，景宗保宁间为政事舍人；道宗咸雍三年见中书舍人马铉。<BR>
<BR>		　　右谏院。<BR>
<BR>		　　右谏议大夫。圣宗统和七年见谏议大夫马得臣。<BR>
<BR>		　　右补阙右拾遗。刘景，穆宗应历初为右拾遗。<BR>
<BR>		　　门下省。<BR>
<BR>		　　侍中。赵思忠，太宗会同中为侍中。<BR>
<BR>		　　常侍。兴宗重熙十四年见常侍斡古得。<BR>
<BR>		　　散骑常侍。马人望，天祚乾统中为左散骑常侍。<BR>
<BR>		　　给事中。圣宗统和二年见给事中郭嘏。<BR>
<BR>		　　门下侍郎。杨晰，清宁初为门下侍邯。<BR>
<BR>		　　起居舍人院。<BR>
<BR>		　　起居舍人。圣宗开泰五年见起居舍人程翥。<BR>
<BR>		　　知起居注。耶律敌烈，重熙末知起居注。<BR>
<BR>		　　起居郎。杜防，开泰中为起居郎。<BR>
<BR>		　　左谏院。<BR>
<BR>		　　左谏议大夫。<BR>
<BR>		　　左补阙。<BR>
<BR>		　　左拾遗。统和三年见左拾遗刘景。<BR>
<BR>		　　通事舍人院。<BR>
<BR>		　　通事舍人。统和七年见通事舍人李琬。<BR>
<BR>		　　符宝司。<BR>
<BR>		　　符宝郎。耶律i，重熙初为符宝郎。东上阁门司。太宗会同元年置。<BR>
<BR>		　　东上阁门使。《韩延徽传》见东上阁门使郑延丰。<BR>
<BR>		　　东上阁门副便。<BR>
<BR>		　　西上阁门司。<BR>
<BR>		　　西上阁门使。统和二十一年见西上阁门使丁振。<BR>
<BR>		　　西上阁门副使。<BR>
<BR>		　　东头承奉班。<BR>
<BR>		　　东头承奉官。韩德让，景宗时为东头承奉官。<BR>
<BR>		　　西头承奉班。<BR>
<BR>		　　西头承奉官。<BR>
<BR>		　　通进司。<BR>
<BR>		　　左通过。<BR>
<BR>		　　右通过。耶律瑶质，景宗时为右通进。<BR>
<BR>		　　登闻鼓院。<BR>
<BR>		　　登闻鼓使。<BR>
<BR>		　　匦院。<BR>
<BR>		　　知匦院使。太平三年见知匦院事杜防。<BR>
<BR>		　　诰院。<BR>
<BR>		　　诰院给事。耶律铎斡，重熙末为诰院给事。<BR>
<BR>		　　尚书省。太祖尝置左右尚书。<BR>
<BR>		　　尚书令。萧思温，景宗保宁初为尚书令。<BR>
<BR>		　　左仆射。太祖初康默记为左尚书，三年见左仆射韩知古。<BR>
<BR>		　　右仆射。太宗会同元年见右仆射烈束。<BR>
<BR>		　　左丞。武白为尚书左丞。<BR>
<BR>		　　右丞。<BR>
<BR>		　　左司郎中。<BR>
<BR>		　　右司郎中。左司员外郎。<BR>
<BR>		　　右司员外郎。<BR>
<BR>		　　六部职名总目：某部。<BR>
<BR>		　　某部尚书。圣宗开泰元年见吏部尚书刘绩。<BR>
<BR>		　　某部侍郎。王观，兴宗重熙中为兵部侍郎；李浣，穆宗朝累迁工部侍郎。<BR>
<BR>		　　某部郎中。刘辉，道宗大安末为礼部郎中。<BR>
<BR>		　　某部员外郎。开泰五年见礼部员外郎王景运。<BR>
<BR>		　　某部郎中。圣宗统和九年见虞部郎中崔。诸曹郎官未详。<BR>
<BR>		　　御史台。太宗会同元年置。<BR>
<BR>		　　御史大夫。会同九年见御史大夫耶律解里。<BR>
<BR>		　　御史中丞。<BR>
<BR>		　　侍御。重熙七年见南面侍御壮骨里。<BR>
<BR>		　　殿中司。<BR>
<BR>		　　殿中。圣宗开泰元年见殿中高可恒。<BR>
<BR>		　　殿中丞。<BR>
<BR>		　　尚舍局。见《辽朝杂礼》。<BR>
<BR>		　　奉御。<BR>
<BR>		　　尚乘局奉御。<BR>
<BR>		　　尚辇局奉御。<BR>
<BR>		　　尚食局奉御。<BR>
<BR>		　　尚衣局奉御。<BR>
<BR>		　　翰林院。掌天子文翰之事。<BR>
<BR>		　　翰林都林牙。兴宗重熙十三年见翰林都林牙耶律庶成。<BR>
<BR>		　　南面林牙。耶律磨鲁古，圣宗统和初为南面林牙。<BR>
<BR>		　　翰林学士。太宗大同元年见和凝为翰林学士。翰林学士承旨。《赵延寿传》见翰林学士承旨张砺。<BR>
<BR>		　　翰林祭酒。韩德崇，景宗保宁初为翰林祭酒。<BR>
<BR>		　　知制诰。室P。室P，太宗入汴，诏知制诰。<BR>
<BR>		　　翰林画院。<BR>
<BR>		　　翰林画待诏。圣宗开泰七年见翰林画待诏陈升。<BR>
<BR>		　　翰林医官。天祚保大二年见提举翰林医官李]国史院。<BR>
<BR>		　　监修国史。圣宗统和九年见监修国史室P。<BR>
<BR>		　　史馆学士。景宗保宁八年见史馆学士。<BR>
<BR>		　　史馆修撰。刘辉，大安末为史馆修撰。<BR>
<BR>		　　修国史。耶律块，重熙初修国史。<BR>
<BR>		　　宣政殿。<BR>
<BR>		　　宣政殿学士。穆宗应历元年见宣政殿学士李浣。<BR>
<BR>		　　观书殿。<BR>
<BR>		　　观书殿学士。王鼎，寿隆初为观书殿学士。<BR>
<BR>		　　昭文馆。<BR>
<BR>		　　昭文馆直学士。杨遵勖子晦为昭文馆直学士。<BR>
<BR>		　　崇文馆。<BR>
<BR>		　　崇文馆大学士。韩延徽，太祖时为崇文馆大学士。<BR>
<BR>		　　乾文阁。<BR>
<BR>		　　乾文阁学士。王观，道宗咸雍五年为乾文阁学士。<BR>
<BR>		　　宣徽院。太宗会同元年置。<BR>
<BR>		　　宣徽使。<BR>
<BR>		　　知宣徽院事。马得臣，统和初知宣徽院事。<BR>
<BR>		　　宣徽副使。<BR>
<BR>		　　同知宣徽使事。<BR>
<BR>		　　同知宣徽院事。<BR>
<BR>		　　内省。内省使。圣宗太平九年初见内省使内省副使。<BR>
<BR>		　　内藏库。<BR>
<BR>		　　内藏库提点。道宗清宁元年见内藏库提点耶律乌骨。<BR>
<BR>		　　内侍省。<BR>
<BR>		　　黄门令。<BR>
<BR>		　　内谒者。<BR>
<BR>		　　内侍省押班。<BR>
<BR>		　　内侍左厢押班。<BR>
<BR>		　　内侍右厢押班。<BR>
<BR>		　　契丹、汉儿、渤海内侍都知。<BR>
<BR>		　　左丞宣使。<BR>
<BR>		　　右丞宣使。<BR>
<BR>		　　内库。<BR>
<BR>		　　都提点内库。<BR>
<BR>		　　尚衣库。<BR>
<BR>		　　尚衣库使。<BR>
<BR>		　　汤药局。<BR>
<BR>		　　都提点、勾当汤药。<BR>
<BR>		　　内侍省官，并见《王继恩》、《赵安仁传》。<BR>
<BR>		　　客省。太宗会同元年置。<BR>
<BR>		　　都客省。兴宗重熙十年见都客省回鹘重哥。<BR>
<BR>		　　客省便。会同五年见客省使耶律化哥。<BR>
<BR>		　　左客省使。萧护思，应历初为左客省使。<BR>
<BR>		　　有客省使。<BR>
<BR>		　　客省副使。<BR>
<BR>		　　四方馆。四方馆使。高勋，太宗入汴为四方馆使。<BR>
<BR>		　　四方馆副使。道宗咸雍五年，诏四方馆副使止以契丹人充。<BR>
<BR>		　　引进司。<BR>
<BR>		　　引进使。圣宗统和二十八年见引进使韩杞。<BR>
<BR>		　　点签司。<BR>
<BR>		　　同签点签司事。兴宗重熙六年见同签点签司事耶律圆宁。<BR>
<BR>		　　礼信司。<BR>
<BR>		　　勾当礼信司。兴宗重熙七年见勾当礼信司骨欲。<BR>
<BR>		　　礼宾使司。<BR>
<BR>		　　礼宾使。大公鼎曾祖忠为礼宾使。<BR>
<BR>		　　寺官职名总目：某卿。兴宗景福元年见崇禄卿李可封。<BR>
<BR>		　　某少卿。耶律俨子处贞为太常少卿。<BR>
<BR>		　　某丞。<BR>
<BR>		　　某主簿。<BR>
<BR>		　　太常寺。有博士、赞引、太祝、奉礼郎、协律郎。<BR>
<BR>		　　诸署职名总目：某署令。<BR>
<BR>		　　某署丞。<BR>
<BR>		　　太乐署。<BR>
<BR>		　　鼓吹署。<BR>
<BR>		　　法物库。《辽朝杂礼》有法物库所掌图籍。<BR>
<BR>		　　法物库使。<BR>
<BR>		　　法物库副使。<BR>
<BR>		　　崇禄寺。本光禄寺，避太宗讳改。<BR>
<BR>		　　卫尉寺。<BR>
<BR>		　　宗正寺。职在大惕隐司。太仆寺。有乘黄署。<BR>
<BR>		　　大理寺。有提点大理寺，有大理正，圣宗统和十二年置。<BR>
<BR>		　　鸿胪寺。<BR>
<BR>		　　司农专。<BR>
<BR>		　　诸监职名总目：某太监。兴宗景福元年见少府监马惮。<BR>
<BR>		　　某少监。兴宗重熙十七年见将作少监王企。<BR>
<BR>		　　某监丞。<BR>
<BR>		　　某监主簿。<BR>
<BR>		　　秘书监。有秘书郎，秘书郎正字。<BR>
<BR>		　　著作局。<BR>
<BR>		　　著作郎。<BR>
<BR>		　　著作佐郎。杨晰，圣宗太平十一年为著作佐郎。<BR>
<BR>		　　校书郎。杨桔，统和中为校书郎。<BR>
<BR>		　　正字。开泰元年见正字李万。<BR>
<BR>		　　司天监。有太史令，有司历，灵台郎，挈壶正，五官正，丞，主簿，五官灵台郎、保章正、司历、监候、挈壶正、司辰，刻漏博士，典钟，典鼓。<BR>
<BR>		　　国子监。上京国子监，太祖置。<BR>
<BR>		　　祭酒。<BR>
<BR>		　　司业。<BR>
<BR>		　　监丞。主簿。<BR>
<BR>		　　国子学。<BR>
<BR>		　　博士。武白为上京国子博士。<BR>
<BR>		　　助教。<BR>
<BR>		　　太府监。<BR>
<BR>		　　少府监。将作监。<BR>
<BR>		　　都水监。<BR>
<BR>		　　已上文官。<BR>
<BR>		　　诸卫职名总目：各卫。<BR>
<BR>		　　大将军。圣宗开泰七年见皇子宗简右卫大将军。<BR>
<BR>		　　上将军。王继忠，统和二十二年加左武卫上将军。<BR>
<BR>		　　将军。圣宗太平四年见千牛卫将军萧顺。<BR>
<BR>		　　折冲都尉。<BR>
<BR>		　　果毅都尉。<BR>
<BR>		　　亲卫。<BR>
<BR>		　　勋卫。<BR>
<BR>		　　翊卫。<BR>
<BR>		　　左右卫。<BR>
<BR>		　　左右骁卫。<BR>
<BR>		　　左右武卫左右威卫。<BR>
<BR>		　　左右领军卫。<BR>
<BR>		　　左右金吾卫。<BR>
<BR>		　　左右监门卫。<BR>
<BR>		　　左右千牛卫。<BR>
<BR>		　　左右羽林军。<BR>
<BR>		　　左右龙虎军。<BR>
<BR>		　　左右神武军。<BR>
<BR>		　　左右神策军。<BR>
<BR>		　　左右神威军。<BR>
<BR>		　　已上武官。东宫三师府。凡东宫官多见《辽朝杂礼》。<BR>
<BR>		　　太子太师。太宗大同元年见太子太师李崧。<BR>
<BR>		　　太子太傅。世宗天禄五年见太子太傅赵莹。<BR>
<BR>		　　太子太保。大同元年见太子太保赵莹。<BR>
<BR>		　　太子少师。圣宗太平十一年见太子少师萧从顺。<BR>
<BR>		　　太子少傅。耶律合里，重熙中为太子少傅。<BR>
<BR>		　　太子少保。大同元年见太子少保冯玉。<BR>
<BR>		　　太子宾客院。<BR>
<BR>		　　太子宾客。<BR>
<BR>		　　太子詹事院。<BR>
<BR>		　　太子詹事。<BR>
<BR>		　　少詹事。<BR>
<BR>		　　詹事丞。<BR>
<BR>		　　詹事主簿。<BR>
<BR>		　　太子司直司。<BR>
<BR>		　　太子司直。<BR>
<BR>		　　左春坊。<BR>
<BR>		　　太子左庶子。<BR>
<BR>		　　太子中允。圣宗太平五年见太子中允冯若谷。<BR>
<BR>		　　太子司议郎。<BR>
<BR>		　　太子左谕德。<BR>
<BR>		　　太子左赞善大夫。<BR>
<BR>		　　文学馆。<BR>
<BR>		　　祟文馆学士。<BR>
<BR>		　　崇文馆直学士。<BR>
<BR>		　　太子校书郎。圣宗太平五年见太子校书郎韩滦。<BR>
<BR>		　　司经局。太子洗马。刘辉，大安末为太子洗马。<BR>
<BR>		　　太子文学。<BR>
<BR>		　　太子校书郎。圣宗太平五年见太子校书郎张昱。<BR>
<BR>		　　太子正字。<BR>
<BR>		　　典设局。<BR>
<BR>		　　典设郎。<BR>
<BR>		　　宫门局。<BR>
<BR>		　　宫门郎。<BR>
<BR>		　　右春坊。<BR>
<BR>		　　太子右庶子。<BR>
<BR>		　　太子中舍人。<BR>
<BR>		　　太子舍人。<BR>
<BR>		　　太子右谕德。<BR>
<BR>		　　右赞善大夫。<BR>
<BR>		　　太子通事舍人。<BR>
<BR>		　　太子家令寺。<BR>
<BR>		　　太子家令。<BR>
<BR>		　　丞。<BR>
<BR>		　　主薄。<BR>
<BR>		　　太子率更寺。<BR>
<BR>		　　太子率更令。<BR>
<BR>		　　丞。<BR>
<BR>		　　主簿。<BR>
<BR>		　　太子仆寺。<BR>
<BR>		　　太子仆。<BR>
<BR>		　　丞。<BR>
<BR>		　　主簿。太子率府职名总目：某率。兴宗重熙十四年见率府率习罗。<BR>
<BR>		　　太子左右卫率府。<BR>
<BR>		　　太子左右司御率府。<BR>
<BR>		　　太子左右清道率府。<BR>
<BR>		　　太子左右监门率府。<BR>
<BR>		　　太子左右内率府。<BR>
<BR>		　　已上东宫官。<BR>
<BR>		　　王傅府。<BR>
<BR>		　　王傅。萧惟信，重熙十五年为燕赵王傅。<BR>
<BR>		　　亲王内史府。<BR>
<BR>		　　内史。道宗大康三年见内史吴家奴。<BR>
<BR>		　　长史。<BR>
<BR>		　　参军。<BR>
<BR>		　　诸王文学馆。<BR>
<BR>		　　诸王教授。姚景行，重熙中为燕赵国王教授。<BR>
<BR>		　　诸王伴读。圣宗太平八年，长沙郡正宗允等奏选诸王伴读。<BR>
<BR>		　　已上诸王府官。<BR>
<BR>		　　南面宫官汉儿行宫都部署院。亦曰南面行宫都部署司。圣宗开泰九年改左仆射。<BR>
<BR>		　　汉儿行宫都部署。开泰七年见汉儿行宫都部署石用中。<BR>
<BR>		　　汉儿行宫副部署。兴宗重熙十五年见汉儿行宫副部署耶律敌烈。知南面诸行宫副部署。重熙十年见知南面诸行宫副部署耶律里。<BR>
<BR>		　　同知汉儿行宫都部署事。道宗大康三年见同知汉儿行宫都部署事萧挞不也。<BR>
<BR>		　　同签部署司事。耶律俨，大康中为同签部署司事。<BR>
<BR>		　　都部署判官。耶律俨，咸雍中为都部署判官。<BR>
<BR>		　　十二宫南面行宫都部署司职名总目：某宫汉人行宫都部署。<BR>
<BR>		　　某官南面副都部署。<BR>
<BR>		　　某宫同知汉人都部署。<BR>
<BR>		　　弘义宫。<BR>
<BR>		　　永兴宫。<BR>
<BR>		　　积庆宫。<BR>
<BR>		　　长宁宫。<BR>
<BR>		　　延昌宫。<BR>
<BR>		　　彰愍宫。<BR>
<BR>		　　崇德宫。<BR>
<BR>		　　兴圣宫。<BR>
<BR>		　　延庆宫。<BR>
<BR>		　　太和宫。<BR>
<BR>		　　永昌宫。<BR>
<BR>		　　敦睦宫。 <hr><a href="http://www.my285.com/"><span style="font-size: 11.5pt">梦远书城(<font face="华文新魏">my285.com</font>)</span></a>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;
<center><a href="048.htm">下一页</a>&nbsp;
<a href="index.htm">回目录</a>&nbsp; <a href="http://www.my285.com/">回首页</a></center></td>
</tr>
</table></div>

<div align="center">
<script src="http://www.my285.com/41tf/gdx.js"></script>
<script src="http://www.my285.com/41tf/wd.js"></script></div>


<center><script src="../../41tf/WB.js"></script></center>
<script src="../../41tf/wdp.js"></script>
<script src="../../41tf/wdt.js"></script>
<div style='display:"none"'><script src="../../41tf/tj.js"></script></div>

</body>


<!-- Mirrored from www.my285.com/shishu/liaoshi/047.htm by HTTrack Website Copier/3.x [XR&CO'2007], Thu, 21 Mar 2013 05:43:00 GMT -->
</html>
