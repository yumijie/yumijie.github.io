<html>


<!-- Mirrored from www.my285.com/shishu/liaoshi/070.htm by HTTrack Website Copier/3.x [XR&CO'2007], Thu, 21 Mar 2013 05:43:19 GMT -->
<head>
<meta http-equiv="Content-Type" content="text/html; charset=gb2312">
<title>梦远书城_辽史</title><style><!--
a {text-decoration:none}
a:hover {color: blue;text-decoration:underline}
-->
</style>
</head>
<center><script src="http://www.my285.com/41tf/DH1.js"></script></center>
<table border="0" width="100%" cellspacing="0" cellpadding="0" background="../../41tf/bj1.gif">
<tr><td align="center">
<script src="../../41tf/DH0.js"></script></td></tr></table>
<center><script src="../../41tf/DH.js"></script></center>
<div align="center">
<script src="http://www.my285.com/41tf/dd.js"></script>
<script src="http://www.my285.com/41tf/gds.js"></script></div>
<body bgcolor="#C0C0C0" text="#000000" link="##008282" vlink="#008282" 
topmargin="2" leftmargin="0" rightmargin="0" bottommargin="0"><div align="center">
<table border="0" width="80%" style="line-height: 150%">

<td>
		<a href="http://www.my285.com/"><font color="#008080">梦远书城</font></a><font 
  color="#008080"> &gt; </font><a href="index.htm"><font color="#008080">辽史</font></a><font 
  color="#008080"> &gt;</font></td>	<tr>
		<td>
		<hr><font color="#008080">
		</font>&nbsp;&nbsp;&nbsp;&nbsp; <font face="楷体_GB2312">&nbsp;&nbsp;&nbsp;&nbsp;
		<font size="5" color="#9F0000">&nbsp;卷七十　列传第八</font></font><hr>
		<BR>		　　耶律夷腊葛萧海琢萧护思萧思温萧继先耶律夷腊葛，字蓟散，本官分人检校太师合鲁之子。<BR>
<BR>		　　应历初，以父任入侍。数岁，始为殿前都点检。时上新即位，疑诸王有异志，引夷腊葛为布衣交，一切机密事必与之谋，迁寄班都知，赐宫户。<BR>
<BR>		　　时上酗酒，数以细故弑人。有监雉看因伤雉而亡，获之欲诛，夷腊葛谏曰：“是罪不应死。”帝竟弑之，以尸付夷腊葛曰：“收汝故人！”夷腊葛终不为止。复有监鹿详稳亡一鹿，下狱当死，夷腊葛又谏曰：“人命至重，岂可为一兽弑之？”<BR>
<BR>		　　良久，得免。<BR>
<BR>		　　辽法，歧角者，惟天子得射。会秋猎，善为鹿鸣者呼一至，命夷腊葛射，应弦而踣。上大悦，赐金、银各百两，名马百疋，及黑山东抹真之地。<BR>
<BR>		　　后穆宗被弑，坐守卫不严，被诛。萧海，字寅的哂，其先遥辇氏时为本部夷离堇；父塔列，天显间为本部令稳。<BR>
<BR>		　　海貌魁伟，膂力过人。天禄间，娶明王安端女蔼因翁主。<BR>
<BR>		　　应历初，察割乱，蔼因连坐，继娶嘲瑰翁主。上以近戚，嘉其勤笃，命预北府宰相选。顷之，总知军国事。<BR>
<BR>		　　时诸王多坐反逆，海为人廉谨，达政体，每被命按狱，多得其情，人无冤者，由是知名。汉主刘承钧每遣使入贡，必别致币物，诏许受之。年五十卒，帝愍悼，辍朝二日。<BR>
<BR>		　　萧护思，字延宁，世为北院吏，累迁御史中丞，总典群牧部籍。应历初，迁左客省便。未几，拜御史大夫。时诸王多坐事系狱，上以护思有才干，诏穷治，称旨，改北院枢密使，仍命世预宰相选。护思辞曰：“臣子孙贤否未知，得一客省使足矣。”<BR>
<BR>		　　从之。上晚岁酗酒，用刑多滥，护思居要地，龊龊自保，未尝一言匡救，议者以是少之。年五十七卒。<BR>
<BR>		　　萧思温，小字寅古，宰相敌鲁之族弟忽没里之子。通书史。<BR>
<BR>		　　太宗时为奚秃里主尉，尚燕国公主，为群牧都林牙。思温在军中，握w修边幅，僚佐皆言非将帅才。寻为南京留守。<BR>
<BR>		　　初，周人攻扬州，上遣思温蹑其后，惮暑不敢进，拔缘边数城而还。后周师来侵，围冯母镇，势甚张。思温请益兵，帝报曰：“敌来，则与统军司并兵拒之；敌去，则务农作，勿劳士马。”会敌入束城，我军退渡滹沱而屯。思温勒兵徐行，周军数日不动。思温与诸将议曰：“敌众而锐，战不利则有后患。<BR>
<BR>		　　不如顿兵以老其师，蹑而击之，可以必胜。”诸将从之。遂与统军司兵会，饰他说请济师。周人引退，思温亦还。<BR>
<BR>		　　己而，周主复北侵，与其将傅元卿、李崇进等分道并进，围瀛州，陷益津、瓦桥、淤口三关，垂迫固安。思温不知计所出，但云车驾旦夕至；麾下士奋跃请战，不从。已而，陷易、瀛、莫等州，京畿人皆震骇，往往遁入西山。思温以边防失利，恐朝廷罪己，表请亲征。会周主荣以病妇，思温退至益津，伪言不知所在。遇步卒二千余人来拒，败之。是年，闻周丧，燕民始安，乃班师。<BR>
<BR>		　　时穆宗湎酒嗜弑，思温以密戚预政，无所匡辅，士论不与。<BR>
<BR>		　　十九年，春搜，上射熊而中，思温与夷离毕牙里斯等进酒上寿，帝醉还宫。是夜，为庖人斯奴古等所弑。思温与南院枢密使高勋、飞龙使女里等立景宗。<BR>
<BR>		　　保宁初，为北院枢密使，兼北府宰相，仍命世预其选。上册思温女为后，加尚书令，封魏王。从帝猎闾山，为贼所害。<BR>
<BR>		　　萧继先，字杨隐，小字留只哥。幼颖悟，叔思温命为子，睿智皇后尤爱之。乾亨初，尚齐国公主，拜驸马都尉。<BR>
<BR>		　　统和四年，宋人来侵，继先率逻骑逆境上，多所俘获，上嘉之，拜北府宰相。自是出师，继先必将本府兵先从。拔狼山百垒，从破宋军应州，上南征取通利军，战称捷力。及亲征高丽，以继先年老，留守上京。卒，年五十八。<BR>
<BR>		　　继先虽处富贵，尚俭素，所至以善治称，故将兵攻战，未尝失利，名重戚里。<BR>
<BR>		　　论曰：“呜呼！人君之过，莫大于弑无辜。汤之伐桀也，数其罪曰‘并告无辜于上下神祗’；武王之伐纣也，数其罪曰‘无辜吁天’；尧之伐苗民也，吕侯追数其罪曰‘弑戮无辜’。迹是言之，夷腊葛之谏，凛凛庶几古君子之风矣。<BR>
<BR>		　　“虽然，善谏者不课于已然。盖必先得于心术之徽，如察脉者，先其病而治之，则易为功。穆宗沉湎失德，盖其资富强之势以自肆久矣。使群臣于造次动作之际，此谏彼净，提而警之，以防其甚，则亦诅至是哉。于以知护思、思温处位优重，耽禄取容，真鄙夫矣！若海之折狱，继先之善治，可谓任职臣欤。”<BR>
<BR>		　　 <hr><a href="http://www.my285.com/"><span style="font-size: 11.5pt">梦远书城(<font face="华文新魏">my285.com</font>)</span></a>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;
<center><a href="071.htm">下一页</a>&nbsp;
<a href="index.htm">回目录</a>&nbsp; <a href="http://www.my285.com/">回首页</a></center></td>
</tr>
</table></div>

<div align="center">
<script src="http://www.my285.com/41tf/gdx.js"></script>
<script src="http://www.my285.com/41tf/wd.js"></script></div>


<center><script src="../../41tf/WB.js"></script></center>
<script src="../../41tf/wdp.js"></script>
<script src="../../41tf/wdt.js"></script>
<div style='display:"none"'><script src="../../41tf/tj.js"></script></div>

</body>


<!-- Mirrored from www.my285.com/shishu/liaoshi/070.htm by HTTrack Website Copier/3.x [XR&CO'2007], Thu, 21 Mar 2013 05:43:20 GMT -->
</html>
