<html>


<!-- Mirrored from www.my285.com/shishu/liaoshi/041.htm by HTTrack Website Copier/3.x [XR&CO'2007], Thu, 21 Mar 2013 05:42:54 GMT -->
<head>
<meta http-equiv="Content-Type" content="text/html; charset=gb2312">
<title>梦远书城_辽史</title><style><!--
a {text-decoration:none}
a:hover {color: blue;text-decoration:underline}
-->
</style>
</head>
<center><script src="http://www.my285.com/41tf/DH1.js"></script></center>
<table border="0" width="100%" cellspacing="0" cellpadding="0" background="../../41tf/bj1.gif">
<tr><td align="center">
<script src="../../41tf/DH0.js"></script></td></tr></table>
<center><script src="../../41tf/DH.js"></script></center>
<div align="center">
<script src="http://www.my285.com/41tf/dd.js"></script>
<script src="http://www.my285.com/41tf/gds.js"></script></div>
<body bgcolor="#C0C0C0" text="#000000" link="##008282" vlink="#008282" 
topmargin="2" leftmargin="0" rightmargin="0" bottommargin="0"><div align="center">
<table border="0" width="80%" style="line-height: 150%">

<td>
		<a href="http://www.my285.com/"><font color="#008080">梦远书城</font></a><font 
  color="#008080"> &gt; </font><a href="index.htm"><font color="#008080">辽史</font></a><font 
  color="#008080"> &gt;</font></td>	<tr>
		<td>
		<hr><font color="#008080">
		</font>&nbsp;&nbsp;&nbsp;&nbsp;<font size="5" color="#9F0000" 
face="楷体_GB2312">&nbsp;卷四十一志第十一 地理志五 西京道</font><hr><BR>		　　西京大同府，陶唐冀州之域。虞分并州。夏复属冀州。周《职方》，正北曰并州。战国属赵，武灵王始置云中郡。秦属代王国，后为平城县。魏属新兴郡。晋仍属雁门。刘琨表封猗卢为代王，都平城。元魏通武于此遂建都邑。孝文帝改为司州牧，置代尹，迁都洛邑，改万年，又置恒州。高齐文宣帝废州为恒安镇，今谓之东城，寻复恒州。周复恒安镇，改朔州。隋仍为镇。唐武德四年置北恒州，七年废。贞观十四年移云中定襄县于此。永淳元年默啜为民患，移民朔州。开元十八年置云州。天宝元年改云中郡。乾元元年曰云州。乾符三年，大同军节度使李国昌子克用为云中守捉使，杀防御使，据州以闻。僖宗赦克用，以国昌为大同军防御使，不受命。广明元年，李琢攻国昌，国昌兵败，与克用奔北地。黄巢入京师，诏发代北军，寻赦国昌，使讨贼。克用率三万五千骑而南，收京师，功第一，国昌封陇西郡王。国昌卒，克用取云州。既而所向失利，乃卑词厚礼，与太祖会于云州之东城，谋大举兵攻梁，不果。克用于存勖灭梁，是为唐庄宗。同光三年，复以云州为大同军节度使。晋高祖代唐，以契丹有援立功，割山前、代北地为赂，大同来属，因建西京。<BR>
<BR>		　　敌楼、棚橹具。广袤二十里。门，东曰迎春，南曰朝阳，西曰定西，北曰拱极。元魏宫垣占城之北面，双阀尚在。辽既建都，用为重地，非亲王不得主之。清宁八年建华严寺，奉安诸帝石像、铜像。又有天王寺、留守司卫，商曰西省。北门之东曰大同府，北门之西曰大同驿。初为大同军节度，重熙十三年升为西京，府曰大同。<BR>
<BR>		　　统州二、县七：大同县。本大同川地。重熙十七年西夏犯边，析云中县置。<BR>
<BR>		　　户一万。<BR>
<BR>		　　云中县。赵置。沿革与京府同。户一万。<BR>
<BR>		　　天成县。本极塞之地。魏道武帝置广牧县，庙武德五年置定襄县，辽析云中置。在京北一百八十里。户五千。<BR>
<BR>		　　长青县。本白登台地。冒顿单于纵精骑三十余万围汉高帝于白登七日，即此。辽始置县。有青陂。梁元帝《横吹曲》云：“朝跋青陂，暮上白登。”在京东北一百一十里。户四千。<BR>
<BR>		　　奉义县。本汉陶林县地。后庙武皇与太祖会此。辽析云中置。户三千。<BR>
<BR>		　　怀仁县。本汉沙南县。元魏葛荣乱，县废。隋开皇二年移云内于此。大业二年置大利县，置云州，改属定襄郡。随末隋突厥。李克用败赫连铎，驻兵于此。辽改怀仁。在京南六十里。<BR>
<BR>		　　户三千。<BR>
<BR>		　　怀安县。本汉夷舆县地。历魏至隋，为突撅所据。唐克颉利，县遂废为怀荒镇。高勋镇燕，奏分归化州文德县置。初隶奉圣州，后来属。在州西北二百八十里。广三千。<BR>
<BR>		　　弘州，博宁军，下，刺史。东魏静帝置北灵丘县。用初地陷突撅，开元中置横野军安边县，天宝乱废，后为襄阴村。统和中，以寰州近边，为宋将潘类所破，废之仍于此置弘州，初军曰永宁。有桑乾河、白道泉、白登山，亦曰火烧山，有火井。<BR>
<BR>		　　统县二：永宁县。户一万。<BR>
<BR>		　　顺圣县。本魏安塞军，五代兵废。商勋镇幽州，奏景宗分永兴县置。初隶奉圣州。在州西北二百八十里。广三千。<BR>
<BR>		　　德州，下，刺史。唐会昌中以西德店置德州。开泰八年以汉户复置。有步落泉、金河山、野孤岭、白道坂。县一：宣德县。本汉桐过县地，属云中郡，后隶定襄郡，汉末废。<BR>
<BR>		　　高齐置紫阿镇。唐会昌中置县。户三千。<BR>
<BR>		　　丰州，天德军，节度使。秦为上郡北境，汉属五原郡。地碛卤，少田畴。自晋永嘉之乱，属赫连勃勃。后周置永丰镇。<BR>
<BR>		　　隋开皇中升永丰县，改丰州。大业七年为五原郡，义宁元年太守张逊奏改归顺邯。唐武德元年为丰州总管府。六年省，迁民于白马县，遂废。贞观四年分灵州境，置丰州都督府，领蕃户。<BR>
<BR>		　　天宝初改九原郡。乾元元年复丰州，后入回鹘。会昌中克之，后唐改天德军。太祖神册五年攻下，更名应天军，复为州。有大盐滦、九十九泉、没越滦、古碛口、青冢――即王昭君墓。<BR>
<BR>		　　兵事属西南面招讨司。统县二：富民县。本汉临戎县，辽改今名。户一千二百。<BR>
<BR>		　　振武县。本汉定襄郡盛乐县。背负阴山，前带黄河。元魏尝都盛乐，即此。唐武德四年克突厥，建云中都督府。麟德三年改单于大都督府。圣历元年又改安北都督。开元七年割隶东受降城。八年置振武军节度使。全昌五年为安北都护府。后唐庄宗以兄嗣本为振武节度使。太祖神册元年，伐吐浑还，攻之，尽俘其民以东，唯存乡兵三百人防戍。后更为县。云内州，开远军，下，节度。本中受降城地。辽初置代北云朔招讨司，改云内州。清宁初升。有威塞军、古可敦城、大同川、天安军、永济栅、安乐戍、拂云堆。兵事属西南面招讨司。统县二：柔服县。<BR>
<BR>		　　宁人县。<BR>
<BR>		　　天德军，本中受降城。唐开元中废横塞军，置天安军于大同川。乾元中改天德军，移永济栅，今治是也。太祖平党项，遂破天德，尽掠吏民以东。后置招讨司，渐成井邑，乃以国族为天德军节度使。有黄河、黑山峪、庐城、威塞军、秦长城、唐长城；又有牟那山，钳耳觜城在其北。<BR>
<BR>		　　宁边州，镇西军，下，刺史。本唐隆镇，辽置。兵事属西南面招讨司。<BR>
<BR>		　　秦圣州，武定军，上，节度。本唐新州。后唐置团练使，总山后八军，庄宗以弟存矩为之。军乱，杀存矩于祁州，拥大将卢文进亡归。太祖克新州，庄宗遣李嗣李源复取之。同光二年升威塞军。石晋高祖割献，太宗改升。有两河会、温泉、龙门山、涿鹿山。东南至南京三百里，西北至西京四百四十里。<BR>
<BR>		　　兵事属西京都部署司。统州三、县四：永兴县。本汉涿鹿县地。黄帝兴蚩尤战于此。户八千。<BR>
<BR>		　　矾山县。本汉军都县。山出白绿矾，故名。有矾山、桑乾河。在州南六十里。户三千。<BR>
<BR>		　　龙门县。有龙门山，石壁对峙，高数百尺，望之若门。徼外诸河及沙漠潦水，皆于此趣海。雨则俄顷水逾十仞，晴则清浅可涉，实塞北控扼之冲要也。在州东北二百八十里。户四千。<BR>
<BR>		　　望云县。本望云川地。景守于此建潜邸，因而成井肆。穆宗崩，景宗入绍国统，号御庄。后置望云县，直隶彰愍宫，附庸于此。在州东北二百六十里。户一千。<BR>
<BR>		　　归化州，雄武军，上，刺史。本汉下洛县。元魏改文德县。<BR>
<BR>		　　唐升武州，僖宗改毅州。后庸太宗复武州，明宗又为毅州，潞王仍为武州。晋高祖割献于辽，改今名。有桑乾河；会河川；爱阳川；炭山，又谓之陉头，有凉殿，承天皇后纳凉于此，山东北三十里有新凉殿，景宗纳凉于此，唯松栅数陉而已；断云岭，极高峻，故名。州西北至西京四百五十里。统县一：文德县。本汉女祁县地。元魏置。户一万。<BR>
<BR>		　　可汗州，清平军，下，刺史。本汉潘县，元魏废。北齐置北燕郡，改怀戎县。隋废郡，属涿郡。唐武德中复置北燕州，县仍旧。贞观八年改妫州。五代时，奚王去诸以数千帐徙妫州，自别为西奚，号可汗州；太祖因之。有妫泉在城中，相传舜嫔二女于此。又有温泉、版泉、磨并山、鸡鸣山、乔山、历山。<BR>
<BR>		　　统县一：怀来县。本怀戎县，太祖改。户三千。<BR>
<BR>		　　儒州，缙阳军，中，刺史。唐置。后唐同光二年隶新州。<BR>
<BR>		　　太宗改奉圣州，仍属。有南溪河、沽河、宋王峪、桃峪口。统县一：缙山县。本汉广宁县地。唐天宝中割妫川县置。户五千。<BR>
<BR>		　　蔚州，忠顺军，上，节度。周《职方》，并州川曰沤夷，在州境飞狐县。赵襄子灭代；武灵王置代郡；项羽徙赵歇为代王；歇还赵，立陈余王代；汉韩信斩余，复置代郡；文帝初封代；皆此地。周宣帝始置蔚州，隋开皇中废。唐武德四年复置。至德二年改兴唐县。乾元元年仍旧。大中后，朱邪执宜为刺史，有功，赐姓名李国昌。子克用乞为留后，僖宗不许。广明初，攻败国昌，代北无备，太祖来攻，克之，俘掠居民而去。石晋献地，升忠顺军，后更武安军。统和四年入宋，寻复之，降刺史，隶奉圣州，升观察，复忠顺军节度。兵事属西京都部署司。<BR>
<BR>		　　统县五：灵仙县。唐置兴唐县，梁改隆化县，后唐同光初夏置，晋改今名。户二万。<BR>
<BR>		　　定安县。本汉东安阳县地，久废。后唐太祖伐刘仁恭，次蔚州，晨雾晦冥，占，不利深入，会雷电大作，燕军解去，即此。辽置定安县。西北至州六十里。户一万。<BR>
<BR>		　　飞狐县。后周大象二年置广昌县于五龙城，即此。随仁寿元年改名飞狐。相传有狐于紫荆岭食五粒松子，成飞仙，故云。<BR>
<BR>		　　西北至州一百四十里。户五千。<BR>
<BR>		　　灵丘县。汉置。后汉省。东魏复置，属灵丘郡。隋开皇中罢郡来属。大业初改隶代州。唐武德六年仍旧。东北至州一百八十里。户三千。<BR>
<BR>		　　广陵县。本汉延陵县。随唐为镇州。后唐同光初分兴唐县置。石晋割属辽。东南至州四十里。户三千。应州，彰国军，上，节度。唐武德中置金城县，后改应州。后唐明宗，州人也。<BR>
<BR>		　　天成元年升彰国军节度，兴唐军、寰州隶焉。辽因之。北龙首山，南雁门。兵事属西京都部署司。统县三。<BR>
<BR>		　　金城县。本汉阴馆县地，汉末废为阴馆城。随大业末陷突厥。唐始置金城县，辽因之。户八千。<BR>
<BR>		　　浑源县。唐置。有浑源川。在州东南一百五十里。户五千。<BR>
<BR>		　　河阴县。本汉阴馆县地。初隶朔州，清宁中来属。户三千。<BR>
<BR>		　　朔州，顺义军，下，节度。本汉马邑县地。元魏孝文帝始置朔州，在今州北三百八十里定襄故城。葛荣乱，废。高齐天保六年复置，在今州南四十七里新城。八年徙马邑，即今城。<BR>
<BR>		　　武成帝置北道行台。周武帝置朔州总管府。随大业三年改马邑郡。唐武德四年复朔州。辽升顺义军节度。兵事属西京都部署司。统州一、县三。<BR>
<BR>		　　鄯阳县。本汉定襄县地。建安中置新兴郡。元魏置桑乾郡。<BR>
<BR>		　　高齐置招远县，郡仍旧。随开皇三年罢郡，隶朔州。大业元年初名都阳县，辽因之。户四千。<BR>
<BR>		　　宁远县。齐天保六年，于朔州西置招远县。唐乾元元年改今名，辽因之。有宁远镇。<BR>
<BR>		　　东至朔州八十里。户二千。<BR>
<BR>		　　马邑县。汉置，属雁门郡。唐开元五年，析鄯阳县东三十里置大同军，倚郭置马邑县。商至朔州四十里。户三千。<BR>
<BR>		　　武州，宣威军，下，刺史。赵惠王置武川塞。魏置神武县。<BR>
<BR>		　　唐末置武州。后唐改毅州。重熙九年复武州，号宣成军。统县一：神武县。魏置。晋改新城。后唐太祖生神武川之新城，即此。初隶朔州，后置州，并宁远为一县来属。户五千。<BR>
<BR>		　　东胜州，武兴军，下，刺史。隋开皇七年置胜州。大业五年改榆林郡。唐贞观五年于南河地置决胜州，故谓此为东胜州。<BR>
<BR>		　　天宝七年又为榆林郡。乾元元年复为胜州。太祖神册元年破振武军，胜州之民皆趋河东，州废。晋割代北来献，复置。兵事属西南面招讨司。统县二：榆林县。<BR>
<BR>		　　河滨县。<BR>
<BR>		　　金肃州。重熙十二年伐西夏置。割燕民三百户，防秋军一千实之。属西南面招讨司。<BR>
<BR>		　　河清军。西夏归辽，开直路以趋上京。重熙十二年建城，号河清军。徙民五百户，防秋兵一千人实之。属西南面招讨司。 <hr><a href="http://www.my285.com/"><span style="font-size: 11.5pt">梦远书城(<font face="华文新魏">my285.com</font>)</span></a>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;
<center><a href="042.htm">下一页</a>&nbsp;
<a href="index.htm">回目录</a>&nbsp; <a href="http://www.my285.com/">回首页</a></center></td>
</tr>
</table></div>

<div align="center">
<script src="http://www.my285.com/41tf/gdx.js"></script>
<script src="http://www.my285.com/41tf/wd.js"></script></div>


<center><script src="../../41tf/WB.js"></script></center>
<script src="../../41tf/wdp.js"></script>
<script src="../../41tf/wdt.js"></script>
<div style='display:"none"'><script src="../../41tf/tj.js"></script></div>

</body>


<!-- Mirrored from www.my285.com/shishu/liaoshi/041.htm by HTTrack Website Copier/3.x [XR&CO'2007], Thu, 21 Mar 2013 05:42:55 GMT -->
</html>
