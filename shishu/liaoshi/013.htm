<html>


<!-- Mirrored from www.my285.com/shishu/liaoshi/013.htm by HTTrack Website Copier/3.x [XR&CO'2007], Thu, 21 Mar 2013 05:42:30 GMT -->
<head>
<meta http-equiv="Content-Type" content="text/html; charset=gb2312">
<title>梦远书城_辽史</title><style><!--
a {text-decoration:none}
a:hover {color: blue;text-decoration:underline}
-->
</style>
</head>
<center><script src="http://www.my285.com/41tf/DH1.js"></script></center>
<table border="0" width="100%" cellspacing="0" cellpadding="0" background="../../41tf/bj1.gif">
<tr><td align="center">
<script src="../../41tf/DH0.js"></script></td></tr></table>
<center><script src="../../41tf/DH.js"></script></center>
<div align="center">
<script src="http://www.my285.com/41tf/dd.js"></script>
<script src="http://www.my285.com/41tf/gds.js"></script></div>
<body bgcolor="#C0C0C0" text="#000000" link="##008282" vlink="#008282" 
topmargin="2" leftmargin="0" rightmargin="0" bottommargin="0"><div align="center">
<table border="0" width="80%" style="line-height: 150%">

<td>
		<a href="http://www.my285.com/"><font color="#008080">梦远书城</font></a><font 
  color="#008080"> &gt; </font><a href="index.htm"><font color="#008080">辽史</font></a><font 
  color="#008080"> &gt;</font></td>	<tr>
		<td>
		<hr><font color="#008080">
		</font>&nbsp;&nbsp;&nbsp;&nbsp; <font face="楷体_GB2312">&nbsp;
		<font size="5" color="#9F0000">&nbsp;&nbsp;&nbsp;&nbsp;&nbsp; 
		卷十三本纪第十三　圣宗四</font></font><hr><BR>		　　八年春正月辛巳，如台湖。庚寅，诏决滞狱。庚子，如沈子泺。二月丁未朔，于阗、回鹘各遣使来贡。壬申，女直遣使来贡。<BR>
<BR>		　　三月丁丑，李继迁遣使来贡。庚辰，太白、荧惑斗，凡十有五次。乙酉，城杏埚，以宋俘实之。辛丑，置宜州。<BR>
<BR>		　　夏四月丙午朔，严州刺史李寿英有惠政，民请留，从之。<BR>
<BR>		　　庚戌，女直遣使来贡。庚午，以岁旱，诸部艰食，振之。<BR>
<BR>		　　五月戊子，以宋降卒分隶诸军。庚寅，女直宰相阿海来贡，封顺化王。丙申。清暑胡土白山。诏括民田。<BR>
<BR>		　　六月丙午，以北面林牙磨鲁古为北院大王。阿萨兰回鹊于越、达刺干各遣使来贡。甲寅，月掩天驷第一星。丙辰，女直遣使来贡。<BR>
<BR>		　　秋七丹庚辰，改南京熊军为神军。诏东京路诸宫分提辖司，分置定霸、保和、宣化三县，白川州置洪理，仪坤州置广义，辽西州置长庆，乾州置安德各一县。省遂、妫、松、饶、宁、海、瑞、玉、铁里、奉德等十州，及玉田、辽丰、松山、弘远、怀清、云龙、平译、平山等八县，以其民分隶他郡。<BR>
<BR>		　　八月乙卯，以黑白羊祭天地。<BR>
<BR>		　　九月乙亥，北女直四部请内附。壬辰，李继迁献宋俘。<BR>
<BR>		　　冬十月丙午，以大败宋军，复遣使来告。己酉，阻卜等遣使来贡。是月，驻跸大王川。<BR>
<BR>		　　十一月庚寅，以吐谷浑民饥，振之。酉，太白昼见。<BR>
<BR>		　　十二月癸卯，李继迁下宋麟、~等州，遣使来告，女直遣使来贡。庚戌，遣使封李继迁为夏国王。癸丑，回鹘来贡。<BR>
<BR>		　　是岁，放郑云从等二人及第。<BR>
<BR>		　　九年春正月甲戌，女直遣使来贡。丙子，诏禁私度僧尼。<BR>
<BR>		　　庚辰，如台湖。乙酉，枢密使、监修国史室P等进《实录》，赐物有差。戊子，选宋降卒五百置为宣力军。辛卯，诏免三京诸道租赋，仍罢括田。<BR>
<BR>		　　二月丙午，夏国遣使告伐宋捷。丁未，以涿州刺史耶律王六为惕隐。甲子，建威寇、振化、来运三城，屯戍卒。<BR>
<BR>		　　闰月辛未朔，日有食之。壬申，遣翰林承旨邢抱朴、三司使李嗣、给事中刘京、政事舍人张干、南京副留守吴浩分决诸道滞狱。<BR>
<BR>		　　三月庚子朔，振室韦、乌古诸部。戊申，复遣库部员外郎马守琪、仓部员外郎祁正、虞部员外郎崔v，蓟北县令崔简等分决诸道滞狱。甲子，幸南京。<BR>
<BR>		　　夏四月甲戌，回鹘来贡。乙亥，夏国王李继迁遣杜白来谢封册。丙戌，清暑炭山。<BR>
<BR>		　　五月己未，以秦王韩匡嗣私城为全州。<BR>
<BR>		　　六月丁亥，突厥来贡。是月，南京霖雨伤稼。<BR>
<BR>		　　秋七月癸卯，通括户口。乙巳，诏诸道举才行、察贪酷、抚高年、禁奢僭，有殁于王事者官其子孙。己未，夏国以复绥、银二州，遣使来告。<BR>
<BR>		　　八月癸酉，铜州嘉禾生，东京甘露降。戊寅，女直进唤鹿人。壬午，东京进三足乌。<BR>
<BR>		　　九月庚子，鼻骨德来贡。己酉，驻跸庙城。南京地震。<BR>
<BR>		　　冬十月丁卯，阿萨兰回鹘来贡。壬申，夏国王李继迁遣使来上宋所授敕命。丁丑，定难军节度使李继捧来附，授推忠效顺启圣定难功臣、开府仪同三司、检校太师兼侍中，封西平王。<BR>
<BR>		　　十一月己亥，以青牛白马祭天地。<BR>
<BR>		　　十二月，夏国王李继迁潜附于宋，遣诏讨使韩德威持诏谕之。<BR>
<BR>		　　是岁，放进士石用中一人及第。<BR>
<BR>		　　十年春正月丁酉，禁丧葬礼杀马，及藏甲胄、金银、器玩。<BR>
<BR>		　　丙午，如台湖。<BR>
<BR>		　　二月乙丑朔，日有食之。韩德威奏李继迁称故不出，至灵州俘掠以还。壬申，兀惹来贡。壬午，免云州租赋。庚寅，夏国以韩德威俘掠，遣使来奏，赐诏安慰。辛卯，给复云州流民。<BR>
<BR>		　　三月甲辰，铁骊来贡。丙辰，如炭山。<BR>
<BR>		　　夏四月乙丑，以台湖为望幸里。庚寅，命群臣较射。<BR>
<BR>		　　五月癸巳，朔州流民给复三年。<BR>
<BR>		　　七月辛酉，铁骊来贡。<BR>
<BR>		　　八月癸亥，观稼，仍遣使分阅苗稼。<BR>
<BR>		　　九月癸卯，幸五台山金河寺饭僧。<BR>
<BR>		　　冬十月壬申，夏国王遣使来贡。戊寅，铁骊来贡。<BR>
<BR>		　　十一月壬辰，回鹊来贡。<BR>
<BR>		　　十二月庚辰，猎儒州东川。拜天。是月，以东京留守萧恒德等伐高丽。<BR>
<BR>		　　十一年春正月壬寅，回鹘来贡。丙午，出内帑钱赐南京统军司军。高丽王治遣朴良柔奉表请罪，诏取女直鸭禄江东数百里地赐之。<BR>
<BR>		　　二月癸亥，霸州民妻王氏以妖惑众，伏诛。<BR>
<BR>		　　夏四月，幸炭山清暑。<BR>
<BR>		　　六月，大雨。<BR>
<BR>		　　秋七月己丑，桑乾、羊河溢居庸关西，害禾稼殆尽，奉圣、南京居民庐舍多垫溺者。<BR>
<BR>		　　八月，如秋山。<BR>
<BR>		　　冬十月甲申朔，驻跸蒲瑰坂。<BR>
<BR>		　　是年，放进士王熙载等二人及第。<BR>
<BR>		　　十二年春正月癸丑朔，t阴镇水，漂溺三十余村，诏疏旧渠。甲寅，以同政事门下平章事耶律硕老为惕隐。诏复行在五十里内租。乙卯，幸延芳淀。戊午，Y宜州赋调。庚申，郎君耶律鼻舍等谋叛，伏诛。壬戌，以南院大王耶律景为上京留守，封漆水郡王。霸州民李在宥年百三十有三，赐束帛、锦袍、银带，月给羊酒，仍复其家。<BR>
<BR>		　　二月甲申，免南京被水户租赋。己丑，高丽来贡。甲午，免诸部岁输羊及关征。庚子，回鹊来贡。<BR>
<BR>		　　三月丁巳，高丽遣使请所俘人育，诏赎还。戊午，幸南京。<BR>
<BR>		　　丙寅，遣使抚谕高丽。己巳，涿州木连理。壬电，如长春宫观牡丹。是月，复置南京统军都监。<BR>
<BR>		　　夏四月辛卯，幸南京。壬辰，枢密直学士刘恕为南院枢密副使。戊戌，以景宗石像成，幸延寿寺饭僧。<BR>
<BR>		　　五月甲寅，诏北皮室军老不任事者免役。戊午，如炭山清暑。庚辰，武定军节度使韩德冲秩满，其民请留，从之。<BR>
<BR>		　　六月辛巳朔，诏州县长吏有才能无过者，减一资考任之。<BR>
<BR>		　　癸未，可汗州刺史贾俊进新历。庚子，录囚。甲辰，诏龙、凤两军老疾者代之。是月，太白、岁星相犯。<BR>
<BR>		　　秋七月辛亥朔，日有食之。甲寅，遣使视诸道禾稼。辛酉，南院枢密使室P为中京留守，加尚父。丙寅，女直遣使来贡。<BR>
<BR>		　　戊辰，观获。庚午，诏契丹人犯十恶者依汉律。己卯，以翰林承旨邢抱朴参知政事。<BR>
<BR>		　　八月庚辰朔，诏皇太妃领西北路乌古等部兵及永兴宫分军，抚定西边；以萧挞凛督其军事。乙酉，宋遣使求和，不许。<BR>
<BR>		　　戊子，以国舅帐克萧徒骨为夷离毕。乙未，下诏戒谕中外官吏。<BR>
<BR>		　　丁酉，录囚，杂犯死罪以下释之。<BR>
<BR>		　　九月壬子，室韦、党项、吐谷浑等来贡。辛酉，宋复遣使求和，不许。壬戌，行拜奥礼。癸酉，阻卜等来贡。<BR>
<BR>		　　冬十月乙酉，猎可汗州之西山。乙巳，诏定均税法。丁未，大理寺置少卿及正。<BR>
<BR>		　　十一月戊申朔，行再生礼。铁骊来贡。诏诸部所俘宋大有官吏儒生抱器能者，诸道军有勇健者，具以名闻。庚戌，诏郡邑贡明经、茂材异等。甲寅，诏南京决滞狱。己未，官宋俘卫德升等六人。<BR>
<BR>		　　十二月戊寅朔，日有食之。诏并奚王府奥理、堕隗、梅只三部为一，其二克各分为部，以足六部之数。甲申，赐南京统军司贫户耕牛。戊子，高丽进妓乐，却之。庚寅，禁游食民。<BR>
<BR>		　　癸巳，女直以宋人浮海赂本国及兀惹叛来告。丁未，幸南京。<BR>
<BR>		　　是年，放进士吕德懋等二人及第。<BR>
<BR>		　　十三年春正月壬子，幸延芳淀。甲寅，置广灵县。丁巳，增泰州、遂城等县赋。庚申，诏诸道劝农。癸亥，长宁军节度使萧解里秩满，民请留，从之。庚午，如长春宫。<BR>
<BR>		　　二月丁丑朔，女直遣使来贡。甲辰，高丽遣李周桢来贡。<BR>
<BR>		　　三月癸丑，夏国遣使来贡。戊辰，武清县百余人入宋境剽掠，命诛之，还其所获人畜财物。<BR>
<BR>		　　夏四月己卯，参知政事邢抱朴以母忧去官，起复。丙戌，诏诸道民户应历以来胁从为部曲者，仍籍州县。甲午，如炭山清暑。五月壬子，高丽进鹰。乙亥，北、南、乙室三府请括富民马以备军需，不许，给以官马。<BR>
<BR>		　　六月丙子朔，启圣军节度使刘继琛秩满，民请留，从之。<BR>
<BR>		　　丁丑，诏减前岁括田租赋。甲申，以宣徽使阿没里私城为丰州。<BR>
<BR>		　　丙戌，诏许昌平、怀柔等县诸人请业荒地。<BR>
<BR>		　　秋七月乙巳朔，女直遣使来贡。丁巳，兀惹乌昭度、渤海燕颇等侵铁骊，遣奚王和朔奴等讨之。壬戌，诏蔚、朔等州龙卫、威胜军更戍。<BR>
<BR>		　　八月丙子，夏国遣使进马。壬辰，诏修山译祠宇、先哲庙貌，以时祀之。<BR>
<BR>		　　九月戊午，以南京太学生员浸多，特赐水}庄一区。丁卯，奉安景宗及皇太后石像于延芳淀。<BR>
<BR>		　　冬十月乙亥，置义仓。辛巳，回鹘来贡。甲申，高丽遣李知白来贡。戊子，兀惹归款，诏谕之。庚子，鼻骨德来贡。<BR>
<BR>		　　十一月乙巳，阿萨兰回鹊遣使来贡。辛酉，遣使册王治为高丽国王。戊辰，高丽遣童子十人来学本国语。<BR>
<BR>		　　十二月己卯，铁骊遣使来贡鹰、马。辛巳，夏国以败宋人遣使来告。<BR>
<BR>		　　是年放进士王用极等二人。<BR>
<BR>		　　十四年春正月己酉，渔于潞河。丁巳，蠲三京及诸州税赋。<BR>
<BR>		　　丙寅，夏国遣使来贡。庚午，以宣徽使阿没里家奴阎贵为丰州刺史。二月庚寅，回鹘遣使来贡。三月壬寅，高丽王治表乞为婚，许以东京留守、驸马萧恒德文嫁之。庚戌，高丽复遣童子十人来学本国语。甲寅，韩德威奏讨党项捷。甲子，诏安集朔州流民。<BR>
<BR>		　　夏四月甲戌，东边诸纠各置都监。庚寅，如炭山清暑。己亥，凿大安山，取刘守光所藏钱。是月，奚王和朔奴、东京留守萧恒德等王人以讨兀惹不克，削官。改诸部令稳为节度使。<BR>
<BR>		　　五月癸卯，诏参知政事邢抱朴决南京滞狱。庚戌，朔州威胜军一百七人叛入宋。<BR>
<BR>		　　六月辛未，如炭山清暑。铁骊来贡。乙酉，回鹘来贡。己丑，高丽遣使来回起居。后至无时。<BR>
<BR>		　　秋七月戊午，回鹘等来贡。<BR>
<BR>		　　闰月丁丑，五院部进穴地所得金马。<BR>
<BR>		　　冬十月丙辰，命刘遂教南京神武军士剑法，赐袍带锦币。<BR>
<BR>		　　戊午，乌昭度乞内附。<BR>
<BR>		　　十一月甲戌，诏诸军官毋非时畋猎妨农。乙酉，奉安景宗及太后石像于乾州。是月，回鹘阿萨兰遣使为子求婚，不许。<BR>
<BR>		　　十二月甲寅。以南京道新定税法太重，减之。甲子，挞凛诱叛酋阿鲁敦等六十人斩之，封兰陵郡王。幸南京。<BR>
<BR>		　　是年，放进士张俭等三人。<BR>
<BR>		　　十五年春正月庚午，幸延芳淀。丙子，以河西党项叛，诏韩德威讨之。庚辰，诏诸道劝民种树，癸未，兀惹长武周来降。<BR>
<BR>		　　戊子，女直遣使来贡。己丑，诏南京决滞囚。乙未，免流民税。<BR>
<BR>		　　二月丙申朔，如长春宫。戊戌，劝品部富民出钱以赡贫民。<BR>
<BR>		　　庚子，徙梁门、遂城、泰州、北平民于内地。丙午，夏国遣使来贡。甲寅，问安皇太后，丙辰，韩德威奏破党项捷。丁巳，诏品部旷地令民耕种。<BR>
<BR>		　　三月乙丑朔，党项来贡。戊辰，募民耕滦州荒地，免其租赋十年。己巳，夏国破宋兵，遣使来告。己卯，封夏国王李继迁为西平王。壬午，通括宫分人户，免南京逋税及义仓粟。甲申，河西党项乞内附。庚寅，兀惹乌昭度以地远，乞岁时免进鹰、马、貉皮，诏以生辰、正旦贡如旧，余免。癸巳，宋主炅殂，子恒嗣位。甲午，皇太妃献西边捷。<BR>
<BR>		　　夏四月乙未朔，罢奚五部岁贡麇。戊戌，录囚。壬寅，发义仓粟振南京诸县民。丙午，广德军节度使韩德凝有善政，秩满，其民请留，从之。己酉，幸南京。丁巳，致奠于太宗皇帝庙。己未，如炭山清暑。<BR>
<BR>		　　五月甲子朔，日有食之。己巳，诏平川决滞狱。是月，敌烈八部杀详稳以叛，萧挞凛追击，获部族之半。<BR>
<BR>		　　六月丙申，铁骊来贡。壬子，夏国遣使来谢封册。<BR>
<BR>		　　秋七月戊辰，党项来贡。辛未，禁吐谷浑别部鬻马于宋。<BR>
<BR>		　　丙子，高丽遣韩彦敬奉币吊越国公主之丧。辛卯，诏南京疾决狱讼。八月丁酉，猎于平地松林，皇太后诫曰：“前圣有言：欲不可纵。吾儿为天下主，驰骋田猎，万一有衔撅之变，适遗予忧。其深戒之！”<BR>
<BR>		　　九月丙寅，罢东边戍卒，庚午，幸饶州，致奠太祖庙。戊子，萧挞凛奏讨阻卜捷。<BR>
<BR>		　　冬十月壬辰朔，驻跸驼山，罢奚王诸部贡物。乙未，赐宿卫时服。丁酉，禁诸山寺毋滥度僧尼。戊戌，弛东京道鱼泺之禁。戊申，以上京狱讼繁冗，诘其主者，辛酉，录囚。<BR>
<BR>		　　十一月壬戌朔，录囚。丙戌，幸显州。戊子，谒显陵。庚寅，谒乾陵。是月，高丽王治薨，侄诵遣王同颖来告。<BR>
<BR>		　　十二月乙巳，钩鱼土河。己酉，驻跸驼山。壬子，夏国遣使来贡。甲寅，遣使祭高丽王治，诏其侄权知国事。丙辰，录囚。<BR>
<BR>		　　是年，放进士陈鼎等二人。<BR>
<BR>		　　 <hr><a href="http://www.my285.com/"><span style="font-size: 11.5pt">梦远书城(<font face="华文新魏">my285.com</font>)</span></a>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;
<center><a href="014.htm">下一页</a>&nbsp;
<a href="index.htm">回目录</a>&nbsp; <a href="http://www.my285.com/">回首页</a></center></td>
</tr>
</table></div>

<div align="center">
<script src="http://www.my285.com/41tf/gdx.js"></script>
<script src="http://www.my285.com/41tf/wd.js"></script></div>


<center><script src="../../41tf/WB.js"></script></center>
<script src="../../41tf/wdp.js"></script>
<script src="../../41tf/wdt.js"></script>
<div style='display:"none"'><script src="../../41tf/tj.js"></script></div>

</body>


<!-- Mirrored from www.my285.com/shishu/liaoshi/013.htm by HTTrack Website Copier/3.x [XR&CO'2007], Thu, 21 Mar 2013 05:42:31 GMT -->
</html>
