<html>


<!-- Mirrored from www.my285.com/shishu/liaoshi/001.htm by HTTrack Website Copier/3.x [XR&CO'2007], Thu, 21 Mar 2013 05:42:20 GMT -->
<head>
<meta http-equiv="Content-Type" content="text/html; charset=gb2312">
<title>梦远书城_辽史</title><meta name="Microsoft Theme" content="none, default">
<style><!--
a {text-decoration:none}
a:hover {color: blue;text-decoration:underline}
-->
</style>
</head>
<center><script src="http://www.my285.com/41tf/DH1.js"></script></center>
<table border="0" width="100%" cellspacing="0" cellpadding="0" background="../../41tf/bj1.gif">
<tr><td align="center">
<script src="../../41tf/DH0.js"></script></td></tr></table>
<center><script src="../../41tf/DH.js"></script></center>
<div align="center">
<script src="http://www.my285.com/41tf/dd.js"></script>
<script src="http://www.my285.com/41tf/gds.js"></script></div>
<body bgcolor="#C0C0C0" text="#000000" link="##008282" vlink="#008282" 
topmargin="2" leftmargin="0" rightmargin="0" bottommargin="0"><div align="center">
<table border="0" width="80%" style="line-height: 150%">

<td>
		<a href="http://www.my285.com/"><font color="#008080">梦远书城</font></a><font 
  color="#008080"> &gt; </font><a href="index.htm"><font color="#008080">辽史</font></a><font 
  color="#008080"> &gt;</font></td>	<tr>
		
		<td>
		<hr><font color="#008080">
		</font>&nbsp;&nbsp;&nbsp;&nbsp; <font face="楷体_GB2312">&nbsp;&nbsp;
<font size="5" color="#9F0000">&nbsp; 
		卷一本纪第一　太祖上</font></font><hr><BR>
<BR>		　　太祖大圣大明神烈天皇帝，姓耶律氏，讳亿，字阿保机，小字啜里只，契丹迭刺霞濑益石烈乡耶律弥里人。德祖皇帝长子，母曰宣简皇后萧氏。唐咸通十三年生。初，母梦日堕怀中，有娠。及生，室有神光异香，体如三岁儿，即能匍匐。祖母简献皇后异之，鞠为己子。常匿于别幕，涂其面，不令他人见。<BR>
<BR>		　　三月能行；啐而能言，知未然事。自谓左右若有神人翼卫。虽龆龀，言必及世务。时伯父当国，疑辄咨焉。既长，身长九尺，丰上锐下，目光射人，关弓三百斤。为挞马沙里。时小黄室韦不附，太祖以计降之。伐越兀及乌古、六奚、比沙诸部，克之。国人号阿主沙里。<BR>
<BR>		　　唐天复元年，岁辛酉，痕德堇可汗立，以太祖为本部夷离堇，专征讨，连破室韦、于厥及奚帅辖刺哥，俘获甚众。冬十月，授大迭烈府夷离堇。<BR>
<BR>		　　明年秋七月，以兵四十万伐河东代北，攻下九郡，获生口九万五千，驼、马、牛、羊不可胜纪。九月，城龙化州于潢河之南，始建开教寺。<BR>
<BR>		　　明年春，伐女直，下之。获其户三百。九月，复攻下河东怀远等军。冬十月，引军略至蓟北，俘获以还。先是德祖俘奚七千户，徙饶乐之清河，至是创为奚迭刺部，分十三县。遂拜太祖于越、总知军国事。<BR>
<BR>		　　明年岁甲子，三月，广龙化州之东城。九月，讨黑车子室韦，唐卢龙军节充使刘仁恭发兵数万，遣养子赵霸来拒。霸至武州，太祖谍知之，伏劲兵桃山下。遣室韦人牟里诈称其长酋所遣，约霸兵会平原。既至，四面伏发，擒霸，歼其众，乘胜大破室韦。<BR>
<BR>		　　明年七月，复讨黑车子室韦。唐河东节度使李克用遣通事康令德乞盟。冬十月，太祖以骑兵七万会克用于云州，宴酣，克用借兵以报刘仁恭木瓜涧之役，太祖许之。易袍马，约为兄弟。及进兵击仁恭，拔数州，尽徙其民以归。<BR>
<BR>		　　明年二月，复击刘仁恭。还，袭山北奚，破之。汴州朱全忠遣人浮海奉书币、衣带、珍玩来聘。十一月，遣偏师讨奚、I诸部及东北女直之未附者，悉破降之。十二月，痕德堇可汗殂，群臣奉遗命请立太祖。曷鲁等劝进。太祖三让，从之。<BR>
<BR>		　　元年春正月庚寅，命有司设坛于如迂王集会埚，燔柴告天，即皇帝位。尊母氏为皇太后，立皇后萧氏。北宰相辖刺、南宰相耶律欧里思率群臣上尊号曰天皇帝，后曰地皇后。庚子，诏皇族承遥辇氏九帐为第十帐。<BR>
<BR>		　　二月戊午，以从弟迭栗底为迭烈府夷离堇。是月，征黑车子室韦，降其八部。<BR>
<BR>		　　夏四月丁未朔，唐梁王朱全忠废其主，寿弑之，自立为帝，国号梁，遣使来告。刘仁恭子守光囚其父，自称幽州卢龙军节度使。秋七月乙酉，其兄平州刺史守奇率其众数千人来降，命置之平卢城。<BR>
<BR>		　　冬十月乙巳，讨黑车子室韦，破之。<BR>
<BR>		　　二年春正月癸酉朔，御正殿受百官及诸国使朝。辛巳，始置惕隐，曲族属，以皇北撒刺为之。河东李克用卒，子存勖袭，遣使吊慰。<BR>
<BR>		　　夏五月癸酉，诏撒刺讨乌丸、黑车子室韦。<BR>
<BR>		　　秋八月壬子，幽州进合欢瓜。<BR>
<BR>		　　冬十月己亥朔，建明王楼。筑长城于镇东海口。遣轻兵取吐浑叛入室韦者。<BR>
<BR>		　　三年春正春月，幸辽东。<BR>
<BR>		　　二月丁酉朔，梁遣郎公远来聘。<BR>
<BR>		　　三月，沧州节度使刘守文为弟守光所攻，遣人来乞兵讨之。<BR>
<BR>		　　命皇弟舍利素、夷离堇萧敌鲁以兵会守文于北淖口。进至横海军近淀，一鼓破之，守光溃去。因名北淖口为会盟口。<BR>
<BR>		　　夏四月乙卯，诏左仆射韩知古建碑龙化州大广寺以纪功德。<BR>
<BR>		　　五月甲申，置羊城于炭山之北以通市易。<BR>
<BR>		　　冬十月己巳，遣鹰军讨黑车子室韦，破之。西北炷锔牟孔褰n车人。<BR>
<BR>		　　四年秋七月子戊子朔，以后兄萧敌鲁为北府宰相。后族为相自此始。<BR>
<BR>		　　冬十月，乌马山奚库支及查刺底、锄勃德等叛，讨平之。<BR>
<BR>		　　五年春正月丙戌朔，日有食之。丙申，上亲征西部奚。奚阻险，叛服不常，数招谕弗听。是役所向辄下，遂分兵讨东部奚，亦平之。于是尽有奚、I之地。东际海，南暨白檀，西逾松漠，北抵潢水，凡五部，咸入版籍。<BR>
<BR>		　　三月，次泺河，刻石纪功。复略地蓟州。<BR>
<BR>		　　夏四月壬申，遣人使梁。<BR>
<BR>		　　五月，皇弟刺葛、迭刺、寅底石、安端谋反。安端妻粘睦姑知之，以告，得实。上不忍加诛，乃与诸弟登山刑牲，告天地为誓而赦其罪。出刺葛为迭刺部夷离堇，封粘睦姑为晋国夫人。<BR>
<BR>		　　秋七月壬年朔，斜离底及诸蕃使来贡。<BR>
<BR>		　　八月甲子，刘守光僭号幽州，称燕。<BR>
<BR>		　　冬十月戊午，置铁冶。<BR>
<BR>		　　十一月壬午，遣人使梁。<BR>
<BR>		　　六年春正月，以化葛为惕隐。<BR>
<BR>		　　二月戊午，亲征刘守光。<BR>
<BR>		　　三月，至自幽州。<BR>
<BR>		　　夏四月，梁郢王友弑父自立。<BR>
<BR>		　　秋七月丙午，亲征术不姑，降之，俘获以数万计。命弟刺葛分兵攻平州。<BR>
<BR>		　　八月壬辰，上次恩德山。皇子李胡生。<BR>
<BR>		　　冬十月戊寅，刺葛破平州，还，复与迭刺、寅底石、安端等反。甲申，遣人使梁致祭。壬辰，还次北阿鲁山，闻诸弟以兵阻道，引军南趋十七泺。是日燔柴。翼日，次七渡河，诸弟各遣人谢罪。上犹矜怜，许以自亲。<BR>
<BR>		　　是岁，以兵讨两冶，以所获僧崇文等五十人归西楼，建天雄寺以居之，以示天助雄武。<BR>
<BR>		　　七年春正月甲辰朔，以用兵免朝。晋王李存勖拔幽州，擒刘守光。甲寅，王师次赤水城，弟刺葛等乞降。上素服，乘赭白马，以将军耶律乐姑、辖刺仅阿钵为御，解兵器、肃侍卫以受之。因加慰谕。刺葛等引退，上复数遣使抚慰。<BR>
<BR>		　　二月甲戌朔，梁均王友贞讨杀其兄史友，嗣立。<BR>
<BR>		　　三月癸丑，次芦水，弟迭刺哥图为奚王，与安端拥千余骑而至，给称入觐。上怒曰：“尔曹始谋逆乱，朕特恕之，使改过自新，尚尔反覆，将不利于朕。”遂拘之。以所部分隶诸军。<BR>
<BR>		　　而刺葛引其众至乙室堇淀，具天子旗鼓，将自立，皇太后阴遣人谕令避去。会弭姑乃、怀里阳言车驾且至，其众惊溃，掠居民北走，上以兵追之。刺葛遣其党寅底石引兵径趋行宫，焚其辎重、庐帐，纵兵大杀。皇后急遣蜀古鲁救之，仅得天子旗鼓而已。其党神速姑复劫西楼，焚明王楼。上至土河，秣马休兵，若不为意。诸将请急追之，上曰：“俟其远遁，人各怀土。怀土既切，其心必离，我军乘之，破之必矣。”尽以先所获资畜分赐将士，留夷离毕直里姑总政务。<BR>
<BR>		　　夏四月戊寅，北追刺葛。己卯，次弥里，问诸弟面木叶山射鬼箭厌禳，乃执叛人解里向彼，亦以其法厌之。至达里淀，选轻骑追及培只河，尽获其党辎重、生口。先遣室韦及吐浑酋长拔刺、迪里姑等五人分兵伏其前路，命北宰相迪里古为先锋进击之。刺葛率兵逆战，迪里古以轻兵薄之。其弟遏古只临阵，射数十人毙，众莫敢前。相拒至晡，众乃溃。追至柴河，遂自焚其车乘庐帐而去。前遇拔刺、迪里姑等伏发，合击，遂大败之。刺葛奔溃，遗其所夺神帐于路，上见而拜奠之。所获生口尽纵归本土。其党库古只、磨朵皆面缚请罪。师次札堵河，大雨暴涨。<BR>
<BR>		　　五月癸丑，遣北宰相迪辇率骁骑先渡。甲寅，奏擒刺葛、涅里衮阿钵于榆河，前北宰相萧实鲁、寅底石自刭不殊。遂以黑白羊祭天地。壬戌，刺葛、涅里衮阿钵诣行在，以稿索自缚，牵羊望拜。上还至大岭。时大军久出，辎重不相属，士卒煮马驹、采野菜以为食，孳畜道毙者十七八，物价十倍，器服资货委弃于楚里河，狼藉数百里，因更刺葛名暴里。丙寅，至库里，以青牛白马祭天地。以生口六百、马二千三百分赐大、小鹘军。<BR>
<BR>		　　六月辛巳，至榆岭，以辖赖县人扫古非法残民，磔之。甲申，上登都庵山，抚其先奇首可汗遗迹，徘徊顾瞻而兴欢焉。<BR>
<BR>		　　闻狱官涅离擅造大校，人不堪其苦，有至死者，命诛之。壬辰，次狼河，获逆党雅里、弥里，生埋之铜河南轨下。放所俘还，多为于骨里所掠。上怒，引轻骑驰击。复遣骁将分道追袭，尽获其众并掠者。庚子，次阿敦泺，以养子涅里思附诸弟叛，以鬼箭射杀之。其余党六千，各以轻重论刑。于厥掠生口者三十余人，变俾赎其罪，放归本部。至石岭西，诏收回军乏食所弃兵仗，召北府兵验而还之。以夷离堇涅里衮附诸弟为叛，不忍显戮，命自投崖而死。<BR>
<BR>		　　秋八月己卯，幸龙眉宫，S逆党二十九人，以其妻女赐有功将校，所掠珍宾、孳畜还主，亡其本物者，命责偿其家；不能偿者，赐以其部曲。<BR>
<BR>		　　九月壬戌，上发自西楼。<BR>
<BR>		　　冬十月庚午，驻赤崖。戊寅，和州回鹘来贡。癸未，乙室府人迪里古、迷骨离部人特里以从逆诛。诏群臣分决滞讼，以韩知古录其事，只里姑掌捕亡。<BR>
<BR>		　　十一月，祠木叶山。还次昭乌山，省风俗，见高年，议朝政，定吉凶仪。<BR>
<BR>		　　十二月戊子，燔柴于莲花泺。<BR>
<BR>		　　八年春正月甲辰，以曷鲁为迭刺部夷离堇，忽烈为惕隐。<BR>
<BR>		　　于骨里部人特离敏执逆党怖胡、亚里只等十七人来献，上亲鞫之。辞多连宗及有胁从者，乃杖杀首恶怖胡，余并原释。于越率懒之子化哥屡奸谋，上每优容之，而反覆不悛，召父老群臣正其罪，并其子戮之，分其财以给卫士。有司所鞫逆党三百人，狱既具，上以人命至重，死不复生，赐宴一日，随其平生之好，使为之。酒酣，或歌、或舞、或戏射、角梗各极其意。明日，乃以轻重刑。首恶刺葛，其次迭刺哥，上犹弟之，不忍置法，杖而释之。以寅底石、安端性本庸弱，为刺葛所使，皆释其罪。<BR>
<BR>		　　前于越赫底里子解里、刺葛妻辖刺已实预逆谋，命皆绞杀之。寅底石妻涅离胁从，安端妻粘睦姑尝有忠告，并免。因谓左右曰：“诸弟性虽敏黠，而蓄奸稔恶。尝自矜有出人之智，安忍凶狠，G壑可塞而贪黩无厌。求人之失，虽小而可恕，谓重如泰山；身行不义，虽入大恶，谓轻于鸿毛。昵比群小，谋及妇人，同恶相济，以危国祚。虽欲不败，其可得乎？北宰相实鲁妻余卢睹姑于国至亲，一旦负朕，从于叛逆，未置之法而病死，此天诛也。解里自幼与朕常同寝食，眷遇之厚，冠于宗属，亦与其父背大恩而从不轨，兹可恕乎。”<BR>
<BR>		　　秋七月丙申朔，有司上诸帐族与谋逆者三百余人罪状，皆弃市。上叹曰：“致人于死，岂朕所欲。若止负朕躬，尚可容贷。此曹恣行不道，残害忠良，涂炭生民，剽掠财产。民间昔有万马，今皆徒小，有国以来所未尝有。实不得已而诛之。”<BR>
<BR>		　　冬十月甲子朔，建开皇殿于明王楼基。<BR>
<BR>		　　九年春正月，乌古部叛，讨平之。<BR>
<BR>		　　夏六月，幽州军校齐行本举其族及其部曲男女三千人请降，诏授检校尚书、左仆射，赐名兀欲，给其廪食。数日亡去，幽帅周德威纳之。及诏索之，德威语不逊，乃议南证。<BR>
<BR>		　　冬十月戊申，钩鱼于鸭渌江。新罗遣使贡方物，高丽遣使进宝剑，吴越王钱H遣滕彦休来贡。<BR>
<BR>		　　是岁，君基太一神数见，诏图其像。<BR>
<BR>		　　神册元年春二月丙戌朔，上在龙化州，迭烈部夷离堇耶律曷鲁等率百僚请上尊号，三表乃允。丙申，群臣及诸属国筑坛州东，上尊号曰大圣大明天皇帝，后曰应天大明地皇后。大赦，建元神册。初，阙地为坛，得金铃，因名其地曰金铃冈。坛侧满林曰册圣林。<BR>
<BR>		　　三月丙辰，以迭烈部夷离堇曷鲁为阿庐朵里于越，百僚进秩、颁赉有差，赐T三日，立子倍为皇太子。夏四月乙酉朔，晋幽州节度使卢国用来降，以为幽州兵马留后。甲辰，梁遣郎公远来贺。<BR>
<BR>		　　六月庚寅，吴越王遣滕彦休来贡。<BR>
<BR>		　　秋七月壬申，亲征突阙、吐浑、党项、小蕃、沙陀诸部，皆平之。俘其酋长及其户万五千六百，铠甲、兵仗、器服九十余万，宝货、驼马、牛羊不可胜算。<BR>
<BR>		　　八月，拔朔州，擒节度使李嗣本。勒石纪功于青冢南。<BR>
<BR>		　　冬十月癸未朔，乘胜而东。<BR>
<BR>		　　十一月，攻蔚、新、武、妫、儒五州，斩首万四千七百余级。自代北至河曲逾阴山，尽有其地。遂改武州为归化州，妫州为可汗州，置西南面招讨司，选有功者领之。其围蔚州，敌楼无故自坏，众军大噪乘之，不逾时而破。时梁及吴越二使皆在焉，诏引环城观之，因赐滕彦休名曰述吕。<BR>
<BR>		　　十二月，收山北八军二年春二月，晋新州裨将户文进杀节度使李存矩来降。进攻其城，刺史安金全遁，以文进部将刘殷为刺史。<BR>
<BR>		　　三月辛亥，攻幽州，节度使周德威以幽、并、镇、定、魏五州之兵拒于居庸关之西，合战于新州东，大破之，斩首三万余级，杀李嗣恩之子武八。以后弟阿骨只为统军，实鲁为先锋，东出关略燕、赵，不遇敌而还。己未，于骨里叛，命室鲁以兵讨之。夏四月壬午，围幽州，不克。<BR>
<BR>		　　六月乙巳，望城中有气如烟火状，上曰：“未可攻也。”<BR>
<BR>		　　以大暑霖潦，班师。留曷鲁、卢国用守之。刺葛与其子赛保里叛入幽州。<BR>
<BR>		　　秋八月，李存勖遣李嗣源等救幽州，曷鲁等以兵少而还。<BR>
<BR>		　　三年春正月丙申，以皇弟安端为大内惕隐，命攻云州及西南诸部。<BR>
<BR>		　　二月，达旦国来聘。癸亥，城皇都，以礼部尚书康默记充版筑使。梁遣使来聘。晋、吴越、渤海、高丽、回鹘、阻卜、党项及幽、镇、定、魏、潞等州各遣使来贡。<BR>
<BR>		　　夏四月乙巳，皇弟迭烈哥谋叛，事觉，知有罪当诛，预为营圹，而诸戚请免。上素恶其弟寅底石妻涅里衮，乃曰：“涅里衮能代其死，则从。”涅里衮自缢圹中，并以奴女古、叛人曷鲁只生瘗其中。遂赦迭烈哥。<BR>
<BR>		　　五月乙亥，诏建孔子庙、佛寺、道观。<BR>
<BR>		　　秋七月乙酉，于越曷鲁薨，上震悼久之，辍朝三日，赠赙有加。冬十二月庚子朔，幸辽阳故城。辛丑，北府宰相萧敌鲁薨，戊午，以于越曷鲁弟污里轸为迭烈部夷离堇，萧阿古只为北府宰相。甲子，皇孙隈欲生。<BR>
<BR>		<hr><a href="http://www.my285.com/"><span style="font-size: 11.5pt">梦远书城(<font face="华文新魏">my285.com</font>)</span></a>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;
<center><a href="002.htm">下一页</font></a>&nbsp;
<a href="index.htm">回目录</a>&nbsp; <a href="http://www.my285.com/">回首页</a></center></td>
	</tr>
</table></div>

<div align="center">
<script src="http://www.my285.com/41tf/gdx.js"></script>
<script src="http://www.my285.com/41tf/wd.js"></script></div>


<center><script src="../../41tf/WB.js"></script></center>
<script src="../../41tf/wdp.js"></script>
<script src="../../41tf/wdt.js"></script>
<div style='display:"none"'><script src="../../41tf/tj.js"></script></div>

</body>


<!-- Mirrored from www.my285.com/shishu/liaoshi/001.htm by HTTrack Website Copier/3.x [XR&CO'2007], Thu, 21 Mar 2013 05:42:21 GMT -->
</html>
