<html>


<!-- Mirrored from www.my285.com/shishu/liaoshi/104.htm by HTTrack Website Copier/3.x [XR&CO'2007], Thu, 21 Mar 2013 05:43:48 GMT -->
<head>
<meta http-equiv="Content-Type" content="text/html; charset=gb2312">
<title>梦远书城_辽史</title><style><!--
a {text-decoration:none}
a:hover {color: blue;text-decoration:underline}
-->
</style>
</head>
<center><script src="http://www.my285.com/41tf/DH1.js"></script></center>
<table border="0" width="100%" cellspacing="0" cellpadding="0" background="../../41tf/bj1.gif">
<tr><td align="center">
<script src="../../41tf/DH0.js"></script></td></tr></table>
<center><script src="../../41tf/DH.js"></script></center>
<div align="center">
<script src="http://www.my285.com/41tf/dd.js"></script>
<script src="http://www.my285.com/41tf/gds.js"></script></div>
<body bgcolor="#C0C0C0" text="#000000" link="##008282" vlink="#008282" 
topmargin="2" leftmargin="0" rightmargin="0" bottommargin="0"><div align="center">
<table border="0" width="80%" style="line-height: 150%">

<td>
		<a href="http://www.my285.com/"><font color="#008080">梦远书城</font></a><font 
  color="#008080"> &gt; </font><a href="index.htm"><font color="#008080">辽史</font></a><font 
  color="#008080"> &gt;</font></td>	<tr>
		
		<td>
		<hr>
		<font size="5" color="#9F0000" face="楷体_GB2312">&nbsp; &nbsp;&nbsp;&nbsp;&nbsp;卷一百四　列传第四十二　逆臣上</font><hr><BR>		　　耶律辖底子迭里特耶律察割耶律娄国耶律重元子涅鲁古耶律滑哥《易》曰：“天尊地卑，乾坤定矣；卑高以陈，贵贱位矣。”<BR>
<BR>		　　贵贱位而后君臣之分定，君臣之分定而后天地和，天地和而后万化成。五帝三王之治，用此道也。三代而降，臣弑其君者有之，子弑其父者有之。孔子作《春秋》以寓王法，诛死者于前，惧生者于后，其虑深远矣。欧阳修作《唐书》，创《逆臣传》，盖亦《春秋》之意也。<BR>
<BR>		　　辽判逆之臣二十有二，迹其事则又有甚焉者，然岂一朝一夕之故哉。列于《传》，所以公天下之贬，以示夫戒云。<BR>
<BR>		　　辖底，字涅烈兖，肃祖孙夷离堇G刺之子。幼黠而辩，时险佞者多附之。<BR>
<BR>		　　遥辇痕德堇可汗时，异母史罨古只为迭刺部夷离堇。故事，为夷离堇者，得行再生礼。罨古只方就帐易服，辖底遂取红袍、貂蝉冠，乘白马而出。乃令党人大呼曰：“夷离堇出矣！”众皆罗拜，因行柴册礼，自立为夷离堇。与于越耶律释鲁同知国政。及释鲁遇害，辖底惧人图己，挈其二子迭里特、朔刮奔渤海，伪为失明。后因球马之会，与二子夺良马奔归国。益为奸恶，常以巧辞获免。<BR>
<BR>		　　太祖将即位，让辖度，辖底曰：“皇帝圣人，由天所命，臣岂敢当！”太祖命于于越。及自将代西南诸部，辖底诱刺葛等乱，不从者杀之。车驾还至赤水城，辖底惧，与刺葛俱北走，至榆河为追兵所获。太祖问曰：“朕初即位，尝以国让，叔父辞之；今反欲立吾弟，何也？”辖底对曰：“始臣不知天子之贵，及陛下即位，卫从甚严，与凡庶不同。臣尝奏事心动，始有窥觎之意。度陛下英琥，必不可取；诸弟懦弱，得则易图也。<BR>
<BR>		　　事若成，岂容诸弟乎。”太祖谓诸弟曰：“汝辈乃从斯人之言耶！”迭刺曰：“谋大事者，须用如此人；事成，亦必去之。”<BR>
<BR>		　　辖底不复对。囚数月，缢杀之。<BR>
<BR>		　　将刑，太祖谓曰：“叔父罪当死，朕不敢赦。事有便国者，宜悉言之。”辖底曰：“迭刺部人众势强，故多为乱，宜分为二，以弱其势。”子迭里特。<BR>
<BR>		　　迭里特，字海邻。有膂力，善驰射，马踬不仆。尤神于医，视人疾，若隔纱睹物，莫不悉见。<BR>
<BR>		　　太祖在潜，已加眷遇，及即位，拜迭刺部夷离堇。太祖尝思鹿醢解醒，以山林所有，问能取者。迭里特曰：“臣能得之。”<BR>
<BR>		　　乘内厩马逐鹿，射其一。欲复射，马跌而毙。迭里特跃而前，弓犹不弛，复获其一。帝欢甚曰：“吾弟万人敌！”会帝患心痛，召迭里特视之。迭里特曰：“膏肓有瘀血如弹丸，然药不能及，必针而后愈。”帝从之。呕心瘀血，痛止。<BR>
<BR>		　　帝以其亲，每加赐赉；然知其为人，未尝任以职。后从刺葛乱，与其父辖底俱缢杀之。<BR>
<BR>		　　察割，字欧辛，明王安端之子。善骑射，貌恭而心狡，人以为懦。太祖曰：“此凶顽，非儒也。”其父安端尝使奏事，太祖谓近侍曰：“此子目若风驼，面有反相。朕若在，无令入门。<BR>
<BR>		　　世宗即位于镇阳，字端闻之，欲持两端。察割曰：“太弟忌刻，若果立，岂容我辈！永康王宽厚，且与刘哥相善，宜往与计。”安端即与刘哥谋归世宗。及和议成，以功封泰宁王。<BR>
<BR>		　　会安端为西南面大详稳，察割佯为父恶，阴遣人白于帝，即召之。既至上前，泣诉不胜哀，帝悯之，使领女石烈军。出入禁中，数被恩遇。帝每出猎，察割托手疾，不操弓矢，但执练锤驰走。屡以家之细事闻于上，上以为诚。<BR>
<BR>		　　察割以诸族属杂处，不克以逞，渐徙庐帐迫于行宫。右皮室详稳耶律屋质察其奸邪，表列其状。帝不信，以表示察割。<BR>
<BR>		　　察割称屋质疾己，哽咽流涕。帝曰：“朕固知无此，何至泣耶！”<BR>
<BR>		　　察割时出怨言，屋质曰：“汝虽无是心，因我过疑汝，勿为非义可也。”他日屋质又请于帝，帝曰：“察割舍父事我，可保无他。”屋质曰：“察割于父既不孝，于君安能忠！”帝不纳。<BR>
<BR>		　　天禄五年七月，帝幸太液谷，留饮三日，察割谋乱不果。<BR>
<BR>		　　帝伐周，至详古山，太后与帝祭文献皇帝于行宫，群臣皆醉。<BR>
<BR>		　　察割归见寿安王，邀与语，王弗从。察割以谋告耶律盆都，盆都从之。是夕，同率兵入弑太后及帝，因僭位号。百官不从者，执其家属。至夜，阅内府物，见码Z碗，曰：“此希世宝，今为我有！”诧于其妻。妻曰：“寿安王、屋质在，吾属无噍类，此物何益！”察割曰：“寿安年幼，屋质不过引数奴，诘旦来朝，固不足忧。”其党矧斯报寿安、屋质以兵围于外，察割寻遣人弑皇后于柩前，仓惶出阵。寿安遣人谕曰：“汝等既行弑逆，复将若何？”有夷离堇划者委兵归寿安王，余众望之，徐徐而往。察割知其不济，乃击群官家属，执弓矢胁曰：“无过杀此曹尔！”叱令速出。时林牙耶律敌猎亦在击中，进曰：“不有所废，寿安王何以兴。籍此为辞，犹可以免。”察割曰：“诚如公言，诚当使者？”敌猎请与罨撒葛同往说之，察割从其计。寿安王复令敌猎诱察割，脔杀之。诸子皆伏诛。<BR>
<BR>		　　娄国，字勉辛，文献皇帝之子。天禄五年，遥授武定军节度使。及察割作乱，穆宗与屋质从林牙敌猎计，诱而出之，娄国手刃察割。改南京留守。<BR>
<BR>		　　穆宗沉湎，不恤政事，娄国有觊觎之心，诱敌猎及群不逞谋逆。事觉，按问不服。帝曰：“朕为寿安王时，卿数以此事说我，今日岂有虚乎？”娄国不能对。及余党尽服，遂缢于可汗州西谷，诏有司择绝后之地以葬。<BR>
<BR>		　　重元，小字孛吉只，圣宗次子。材勇绝人，眉目秀朗，寡言笑，人望而畏。<BR>
<BR>		　　太平三年，封秦国王。圣宗崩，钦哀皇后称制，密谋立重元。重元以所谋白于上，上益重之，封为皇太弟。历北院枢密使、南京留守、知元帅府事。重元处戎职，未尝离辇下。先是契丹人犯法，例须汉人禁勘，受枉者多。重元奏请五京各置契丹警巡使，诏从之，赐以金券誓书。道宗即位，册为皇太叔，免拜不名，为天下兵马大元帅，复赐金券、四顶帽、二色袍，尊宠所未有。<BR>
<BR>		　　清宁九年，车驾猎泺水，以其子涅鲁古素谋，与同党陈国王陈六、知北院枢密事萧胡睹等凡四百余人，诱胁弩手军阵于帷宫外。将战，其党多悔过效顺，各自奔溃。重元既知失计，北走大漠，叹曰：“涅鲁古使我至此！”遂自杀。<BR>
<BR>		　　先是重元将举兵，帐前雨赤如血，识者谓败亡之兆。子涅鲁古。涅鲁古，小字耶鲁绾，性阴狠。兴宗一见，谓曰：“此子目有反相。”<BR>
<BR>		　　重熙十一年，封安定郡王。十七年，进王楚，为惕隐。清宁三年，出为武定军节度使。七年，知南院枢密使事，说其父重元诈病，俟车驾临问，因行弑逆。<BR>
<BR>		　　九年秋猎，帝用耶律良之计，遣人急召涅鲁古。涅鲁古以事泄，遽拥兵犯行宫。南院枢密使许王仁先等率宿卫士讨之。<BR>
<BR>		　　涅鲁古跃马突出，为近侍详稳渤海阿厮、护卫苏射杀之。<BR>
<BR>		　　滑哥，字斯懒，隋国王释鲁之子。性阴险。初A其父妾，惧事彰，与克萧台哂等共害其父，归咎台哂，滑哥获免。<BR>
<BR>		　　太祖即位务广恩施，虽知滑哥凶逆，姑示含忍，授以惕隐。<BR>
<BR>		　　六年，滑哥预诸递之乱。事平，群臣议其罪，皆谓滑哥不可释，于是与其子痕只俱陵迟而死，敕军士恣取其产。帝曰：“滑哥不畏上天，反君弑父，其恶不可言。诸弟作乱，皆此人教之也。” <hr><a href="http://www.my285.com/"><span style="font-size: 11.5pt">梦远书城(<font face="华文新魏">my285.com</font>)</span></a>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;
<center><a href="105.htm">下一页</a>&nbsp;
		<a href="index.htm">回目录</a>&nbsp; <a href="http://www.my285.com/">回首页</a></center></td>
</tr>
</table></div>

<div align="center">
<script src="http://www.my285.com/41tf/gdx.js"></script>
<script src="http://www.my285.com/41tf/wd.js"></script></div>


<center><script src="../../41tf/WB.js"></script></center>
<script src="../../41tf/wdp.js"></script>
<script src="../../41tf/wdt.js"></script>
<div style='display:"none"'><script src="../../41tf/tj.js"></script></div>

</body>


<!-- Mirrored from www.my285.com/shishu/liaoshi/104.htm by HTTrack Website Copier/3.x [XR&CO'2007], Thu, 21 Mar 2013 05:43:49 GMT -->
</html>
