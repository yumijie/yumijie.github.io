<html>


<!-- Mirrored from www.my285.com/shishu/liaoshi/079.htm by HTTrack Website Copier/3.x [XR&CO'2007], Thu, 21 Mar 2013 05:43:27 GMT -->
<head>
<meta http-equiv="Content-Type" content="text/html; charset=gb2312">
<title>梦远书城_辽史</title><style><!--
a {text-decoration:none}
a:hover {color: blue;text-decoration:underline}
-->
</style>
</head>
<center><script src="http://www.my285.com/41tf/DH1.js"></script></center>
<table border="0" width="100%" cellspacing="0" cellpadding="0" background="../../41tf/bj1.gif">
<tr><td align="center">
<script src="../../41tf/DH0.js"></script></td></tr></table>
<center><script src="../../41tf/DH.js"></script></center>
<div align="center">
<script src="http://www.my285.com/41tf/dd.js"></script>
<script src="http://www.my285.com/41tf/gds.js"></script></div>
<body bgcolor="#C0C0C0" text="#000000" link="##008282" vlink="#008282" 
topmargin="2" leftmargin="0" rightmargin="0" bottommargin="0"><div align="center">
<table border="0" width="80%" style="line-height: 150%">

<td>
		<a href="http://www.my285.com/"><font color="#008080">梦远书城</font></a><font 
  color="#008080"> &gt; </font><a href="index.htm"><font color="#008080">辽史</font></a><font 
  color="#008080"> &gt;</font></td>	<tr>
		<td>
		<hr><font color="#008080">
		</font>&nbsp;&nbsp;&nbsp;&nbsp; <font face="楷体_GB2312">&nbsp;&nbsp;
		<font size="5" color="#9F0000">&nbsp;卷七十九　列传第十七</font></font><hr><BR>		　　萧孝穆子撒八孝先孝友萧蒲奴耶律蒲古夏行美萧孝穆，小字胡独堇，游钦皇后弟阿古只五世孙。父陶瑰，为国舅详稳。<BR>
<BR>		　　孝穆廉谨有礼法。统和二十八年，累迁西北路招讨都监。<BR>
<BR>		　　开泰元年，遥授建雄军节度使？加检校太保。是年术烈等变，孝穆击走之。冬，进军可敦城。阻卜结五群牧长查刺、阿睹等，谋中外相应，孝穆悉诛之，乃严备御以待，余党遂溃。以功迁九水诸部安抚使。寻拜北府宰相，赐忠穆熙霸功臣，检校太师，同政事门下平章事。八年，还京师。<BR>
<BR>		　　太平二年，知枢密院事，充汉人行宫都部署。三年，封燕王、南京留守、兵马都总管。九年，大延琳以东京叛，孝穆为都统讨之，战于蒲水。中军稍却，副部署萧匹敌、都监萧蒲奴以两冀夹击，贼溃，追败之于手山北。延琳走入城，深沟自卫。孝穆围之，筑重城，起楼橹，使内外不相通，城中撤屋以爨。<BR>
<BR>		　　其将杨详世等擒延琳以降，辽东悉平。改东京留守，赐佐国功臣。为政务宽简，抚纳流徙，其民安之。<BR>
<BR>		　　兴宗即位，徙王秦，寻复为南京留守。重熙六年，进封吴国王，拜北院枢密使。八年，表请籍天下户口以均徭役，又陈诸部及舍利军利害。从之。由是政赋稍平，众悦。九年，徙王楚。时天下无事，户口蕃息，上富于春秋，每言及周取十县，慨然有南伐之志。群臣多顺旨。孝穆谏曰：“昔太祖南伐，终以无功。嗣圣皇帝仆唐立晋，后以重贵叛，长驱入汴；銮驭始旋，反来侵轶。自后连兵二十余年，仅福和好，蒸民乐业，南北相通。今国家比之曩日，虽曰富强，然勋臣、宿将往往物故。<BR>
<BR>		　　且宋人无罪，陛下不宜弃先帝盟约。”时上意己决，书奏不报。<BR>
<BR>		　　以年老乞骸骨，不许。十二年，复为北院枢密使，更正齐，薨。<BR>
<BR>		　　追赠大丞相、晋国王，谥曰贞。<BR>
<BR>		　　孝穆虽椒房亲，位高益畏。太后有赐，辄辞不受。妻子无骄色。与人交，始终如一。所荐拔皆忠直士。尝语人曰：“枢密选贤而用，何事不济？若自亲烦碎，则大事凝滞矣。”自萧合卓以吏才进，其后转效，不知大体。叹曰：“不能移风易俗，偷安爵位，臣子之道若是乎。”时称为“国宝臣”，目所著文曰《宝老集》。二子阿刺、撒八，弟孝先、孝忠、孝友，各有《传》。<BR>
<BR>		　　撒八，字周隐。七岁，以戚属加左右千牛卫大将军。重熙初，补祗候郎君；性廉介，风姿爽朗，善球马、驰射。帝每燕饮，喜谐谑。<BR>
<BR>		　　撒八虽承宠顾，常以礼自持，时人称之。以柴册礼恩，加检校太傅、永兴宫使，总领左右护卫，同知点检司事。尚魏国公主，拜驸马都尉，为北院宣徽使，仍总知朝廷礼仪。重熙末，出为西北路招讨使、武宁郡王。居官以治称。<BR>
<BR>		　　清宁初薨，年三十九，追封齐王。<BR>
<BR>		　　孝先，字延宁，小字海里。统和十八年，补祗候郎君。尚南阳公主，拜驸马都尉。<BR>
<BR>		　　开泰五年，为国舅详稳。将兵城东鄙。还，为南京统军使。<BR>
<BR>		　　太平三年，为汉人行宫都部署，寻加太子太傅。五年，迁上京留守。以母老求侍，复为国舅详稳。改东京留守。会大延琳反，被围数月，穴地而出。延琳平，留守上京。十一年，帝不豫，钦哀召孝先总禁卫事。<BR>
<BR>		　　兴宗谅阴，钦哀弑仁德皇后，孝先与萧浞卜、萧匹敌等谋居多。及钦哀摄政，遥授天平军节度使，加守司徒，兼政事令。<BR>
<BR>		　　重熙初，封楚王，为北院枢密使。孝先以椒房亲，为太后所重。<BR>
<BR>		　　在枢府，好恶自恣，权倾人主，朝多侧目。三年，太后与孝先谋废立事，帝知之，勒卫兵出宫，召孝先至，谕以废太后意。<BR>
<BR>		　　孝先震慑不能对。迁太后于庆州。孝先恒郁郁不乐。四年，徙王晋。后为南京留守，卒，谥忠肃。<BR>
<BR>		　　孝友，字挞不衍，小字陈留。开泰初，以戚属为小将军。<BR>
<BR>		　　太平元年，以大册，加左武卫大将军、检校太保，赐名孝友。<BR>
<BR>		　　重熙元年，累迁西北路招讨使，封兰陵郡王。八年，进王陈。先是，萧惠为招讨使，专以威制西羌，诸夷多叛。孝友下车，厚加绥抚，每入贡，辄增其赐物，羌人以安。久之，浸成姑息，诸夷桀骜之风遂炽，议者讥其过中。<BR>
<BR>		　　十年，加政事令，赐效节宣庸定远功臣，更正吴。后以葬兄孝穆、孝忠，还京师，拜南院枢密使，加赐翊圣协穆保义功臣，进王赵，拜中书令。丁母忧，起复北府宰相，出知东京留守。会伐夏，孝发与枢密使萧惠失利河南，帝欲诛之，太后救免。复为东京留守，徙王燕，改上京留守，更王秦。清宁初，加尚父。顷之，复留守东京。明年，复为北府宰相。帝亲制诰词以褒宠之。以柴册恩，遥授洛京留守，益赐纯德功臣，致仕，进封丰国王。<BR>
<BR>		　　坐子胡睹首与重元乱，伏诛，年七十三。胡睹在《逆臣传》。<BR>
<BR>		　　萧蒲奴，字留隐，奚王楚不宁之后，幼孤贫，佣于医家牧牛。伤人稼，数遭笞辱。医者尝见蒲奴熟寐，有蛇绕身，异之。<BR>
<BR>		　　教以读书，聪敏嗜学。不数年，涉猎经史，习骑射。既冠，意气豪迈。<BR>
<BR>		　　开泰间，选充护卫，稍进用。俄坐罪黥流乌古部。久之，召还，累任剧，迁奚六部大王，治有声。<BR>
<BR>		　　太平九年，大延琳据东京叛，蒲奴为都监，将右翼军，遇战蒲水。中军少却。蒲奴与左翼军夹攻之。先据高丽、女直要冲，使不得求援，叉败贼于手山。延琳走入城。蒲奴不介马而驰，追杀余贼。已而大军围东京，蒲奴讨诸叛邑，平吼山贼，延琳坚守不敢出。既被擒，蒲奴以功加兼侍中。<BR>
<BR>		　　重熙六年，改北阻卜副部署，再授奚六部大王。十五年，为西南面招讨使，西征夏国。蒲奴以兵二千据河桥，聚巨舰数十艘，仍作大钩，人莫测。战之日，布舟于河，绵互三十余里。<BR>
<BR>		　　遣人伺上流，有浮物辄取之。大军既失利，蒲奴未知，适有人木顺流而下，势将坏浮梁，断归路，操舟者争的致之，桥得不坏。<BR>
<BR>		　　明年，复西征，悬兵深入，大掠而还，复为奚六部大王。<BR>
<BR>		　　致仕，卒。<BR>
<BR>		　　耶律蒲古，字提隐，太祖弟苏之四世孙。以武勇称。统和初，为涿州刺史，从伐高丽有功。开泰末，为上京内容省副使。<BR>
<BR>		　　太平二年，城鸭绿江，蒲古守之，在镇有治绩。五年，改广德军节度使，寻迁东京统军使。莅政迁肃，诸部慑服。九年，大延琳叛，以书结保州。夏行美执其人送蒲古，蒲古入据保州，延琳气沮。以功拜惕隐。<BR>
<BR>		　　十一年，为子铁骊所弑。<BR>
<BR>		　　夏行美，渤海人。太平九年，大延琳叛，时行美总渤海军于保州。延琳使人说欲与俱叛，行美执送统军耶律蒲古，又诱贼党百人杀之。延琳谋沮，乃婴城自守，数月而破。以功加同政事门下平章事，锡赍甚厚。明年，擢忠顺军节度使。<BR>
<BR>		　　重熙十七年，迁副部署，从点检耶律义先讨蒲奴里，获其酋陶得里以归。致仕，卒。上思其功，遣使祭于家。<BR>
<BR>		　　论曰：“不有君子，其能国乎？方其擒延琳，定辽东，一时诸将之功伟矣。宜其抚剑抵掌，贾余勇以威天下也。萧孝穆之谏南侵，其意防何其弘远欤，是岂_目语难者所能知哉！至论移风俗为治之本，亲烦碎为失大臣体，又何其深切著明也。<BR>
<BR>		　　为‘国宝臣’，宜矣。孝先预弑仁德之谋，犹依城社以逃熏灌，为国巨蠹，虽功何议焉。”<hr><a href="http://www.my285.com/"><span style="font-size: 11.5pt">梦远书城(<font face="华文新魏">my285.com</font>)</span></a>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;
<center><a href="080.htm">下一页</a>&nbsp;
<a href="index.htm">回目录</a>&nbsp; <a href="http://www.my285.com/">回首页</a></center></td>
</tr>
</table></div>

<div align="center">
<script src="http://www.my285.com/41tf/gdx.js"></script>
<script src="http://www.my285.com/41tf/wd.js"></script></div>


<center><script src="../../41tf/WB.js"></script></center>
<script src="../../41tf/wdp.js"></script>
<script src="../../41tf/wdt.js"></script>
<div style='display:"none"'><script src="../../41tf/tj.js"></script></div>

</body>


<!-- Mirrored from www.my285.com/shishu/liaoshi/079.htm by HTTrack Website Copier/3.x [XR&CO'2007], Thu, 21 Mar 2013 05:43:27 GMT -->
</html>
