<html>


<!-- Mirrored from www.my285.com/shishu/liaoshi/006.htm by HTTrack Website Copier/3.x [XR&CO'2007], Thu, 21 Mar 2013 05:42:24 GMT -->
<head>
<meta http-equiv="Content-Type" content="text/html; charset=gb2312">
<title>梦远书城_辽史</title><style><!--
a {text-decoration:none}
a:hover {color: blue;text-decoration:underline}
-->
</style>
</head>
<center><script src="http://www.my285.com/41tf/DH1.js"></script></center>
<table border="0" width="100%" cellspacing="0" cellpadding="0" background="../../41tf/bj1.gif">
<tr><td align="center">
<script src="../../41tf/DH0.js"></script></td></tr></table>
<center><script src="../../41tf/DH.js"></script></center>
<div align="center">
<script src="http://www.my285.com/41tf/dd.js"></script>
<script src="http://www.my285.com/41tf/gds.js"></script></div>
<body bgcolor="#C0C0C0" text="#000000" link="##008282" vlink="#008282" 
topmargin="2" leftmargin="0" rightmargin="0" bottommargin="0"><div align="center">
<table border="0" width="80%" style="line-height: 150%">

<td>
		<a href="http://www.my285.com/"><font color="#008080">梦远书城</font></a><font 
  color="#008080"> &gt; </font><a href="index.htm"><font color="#008080">辽史</font></a><font 
  color="#008080"> &gt;</font></td>	<tr>
		
		<td>
		<hr><font color="#008080">
		</font>&nbsp;&nbsp;&nbsp;&nbsp; <font face="楷体_GB2312">&nbsp;&nbsp;&nbsp;&nbsp;
		<font size="5" color="#9F0000">&nbsp;&nbsp;&nbsp;卷六本纪第六　穆宗上</font></font><hr><BR>		　　穆宗孝安敬正皇帝，讳Z，小字述律。太宗皇帝长子，母曰靖安皇后萧氏。会同一二年，封寿安王。<BR>
<BR>		　　天禄五年秋九月癸亥，世宗遇害。逆臣察割等伏诛。丁卯，即皇帝位，群臣上尊号曰天顺皇帝，改元应厉。戊辰，如南京。<BR>
<BR>		　　是月，遣刘承训告哀于汉。<BR>
<BR>		　　冬十一月，汉、周、南诏各遣使来吊。乙亥，诏朝会依嗣圣皇帝故事，用汉礼。<BR>
<BR>		　　十二月甲辰，汉遣使献弓矢、鞍马。壬子，铁骊、鼻骨德皆来贡。<BR>
<BR>		　　二年春正月戊午朔，南遣使奉蜡丸书，及进犀兕甲万属。<BR>
<BR>		　　壬戌，太尉急古质谋逆，伏诛。<BR>
<BR>		　　二月癸卯，女直来贡。<BR>
<BR>		　　三月癸亥，南唐遣使奉蜡丸书。丁卯，复遣使来贡。甲申，以耶律挞烈为南院大王。<BR>
<BR>		　　夏四月丙戌朔，日有食之。己亥，铁骊进鹰鹘。<BR>
<BR>		　　五月丙辰朔，视朝。壬午，南唐遣使来贡。<BR>
<BR>		　　六月壬辰，国舅政事令萧眉古得、宣政殿学士李浣等谋南奔，事觉，诏暴其罪。乙未，祭天地。壬寅，汉为周所侵，遣使求援，命中台省右相高模翰赴之。丁未，命乳媪之史曷鲁世为阿束石烈夷离堇。<BR>
<BR>		　　秋七月乙亥，政事令娄国、林牙敌烈、侍中神都、郎君海里等谋乱就执。<BR>
<BR>		　　八月己丑，眉古得、娄国等伏诛，杖李浣而释之。<BR>
<BR>		　　九月甲寅朔，云州进嘉禾四茎，二穗。戊午，诏以先平察割日，用白黑羊、玄酒祭天，岁以为常。壬戌，猎炭山。癸天。<BR>
<BR>		　　庚辰，敌烈部来贡。<BR>
<BR>		　　冬十月甲申朔，汉遣使进葡萄酒。甲午，司徒老古等献白雉。戊申，回鹘及辖嫠菇郧彩估垂薄<BR>
<BR>		　　十一月癸丑朔，视朝。己巳，地震。己卯，日南至，始用旧制行拜日礼朔州民黑兔。<BR>
<BR>		　　十二月癸未朔，高模翰及汉兵围晋州。辛卯，以生日，饭僧，释系囚。甲辰，猎于近郊。祀天地。辛亥，明王安端薨。<BR>
<BR>		　　三年春闰正月壬午朔，汉以高模翰却周军，遣使来谢。<BR>
<BR>		　　二月辛亥朔，诏用嗣圣皇帝旧玺。甲子，太保敌烈修易州城，镇州以兵来挑战，却之。<BR>
<BR>		　　三月庚辰朔，南唐遣使来贡，因附书于汉，诏达之。庚寅，如庆州击鞠。丁酉，汉遣使进球衣及马。庚子，观渔于神德湖。<BR>
<BR>		　　夏四月庚申，铁骊来贡。<BR>
<BR>		　　五月壬寅，汉遣使言石晋树先帝《圣德神功碑》为周人所毁，请再刻，许之。<BR>
<BR>		　　六月丁卯，应天皇太后崩。<BR>
<BR>		　　秋七月，不视朝。<BR>
<BR>		　　八月壬子，以生日、释囚。己未，汉遣使求援。三河乌古、吐番、吐谷浑、鼻骨备皆遣使来贡。九月庚子，汉遣使贡药。<BR>
<BR>		　　冬十月己酉，命太师唐骨德治大行皇太后园陵。李胡子宛、郎君嵇干、敌烈谋反，事觉，辞逮太平王罨撒葛、林牙华割、郎君新罗等，皆执之。<BR>
<BR>		　　十一月辛丑，谥皇太后曰贞烈，葬祖陵。汉遣使来会。<BR>
<BR>		　　是冬，驻跸奉圣州，以南京水，诏免今岁租。<BR>
<BR>		　　四年春正月戊寅，回鹘来贡。己丑，华割、嵇干等伏诛，宛及罨撒葛皆释之。是月，周主威殂，养子王柴荣嗣立。<BR>
<BR>		　　二月丙午朔，周攻汉，命政事令耶律敌禄援之。丙辰，汉遣使进茶。幸南京。<BR>
<BR>		　　夏五月乙亥，忻、代二州叛汉，遣南院大王挞烈助敌禄讨之。丁酉，挞烈败周将符彦卿于忻口。<BR>
<BR>		　　六月癸亥，挞烈献所获。<BR>
<BR>		　　秋七月乙酉，汉民有为辽军误掠者，遣使来请，诏悉归之。<BR>
<BR>		　　九月丙申，汉为周人所侵，遣使来告。<BR>
<BR>		　　冬十一月，彰国军节度使萧敌烈、太保许从S奏忻、代二州捷。十二月辛酉朔，谒祖陵。庚午，汉遣使来贡。<BR>
<BR>		　　是冬，驻跸杏埚。<BR>
<BR>		　　五年春正月辛未朔，鼻骨德来贡。<BR>
<BR>		　　二月庚子朔，日有食之。庚申，流遣使请上尊号，不许。<BR>
<BR>		　　壬戌，如哀潭。<BR>
<BR>		　　夏四月己酉，周侵汉，汉遣使求援。癸丑，命郎君萧海世为北府宰相。<BR>
<BR>		　　秋九月庚辰，汉主有疾，遣使来告。<BR>
<BR>		　　冬十月壬申，女直来贡。丁亥，谒太宗庙。庚寅，南唐遣使来贡。十一月乙未朔，汉主崇殂，子承钧遣使来告，且求嗣立；遣使吊祭，遂封册之。<BR>
<BR>		　　十二月乙丑朔，谒太祖庙。辛巳，汉遣使业议军事。<BR>
<BR>		　　六年夏五月丁酉，谒怀陵。<BR>
<BR>		　　六月甲子，汉遣使来议军事。<BR>
<BR>		　　秋七月，不视朝。<BR>
<BR>		　　九月戊午，谒祖陵。<BR>
<BR>		　　冬十一月壬寅，鼻骨德来贡。<BR>
<BR>		　　十二月己未朔，谒太祖庙。<BR>
<BR>		　　七年春正月庚子，鼻骨德来贡。<BR>
<BR>		　　二月辛酉，南唐遣使奉蜡丸书。辛未，驻跸潢河。<BR>
<BR>		　　夏四月戊午朔，还上京。初，女巫肖古上延年药方，当用男子胆和之。不数年，杀人甚多。是，觉其妄。辛巳，射杀之。<BR>
<BR>		　　五月辛卯，汉遣使来贡。<BR>
<BR>		　　六月丙辰朔，周遣使来聘。南唐遣使来贡。<BR>
<BR>		　　八月己未，周遣使来聘。<BR>
<BR>		　　是秋，不听政。<BR>
<BR>		　　冬十月庚申，猎于七鹰山。<BR>
<BR>		　　十二月丁巳，诏大臣曰：“有罪者，法当刑。朕或肆怒，滥及无辜，卿等切谏，无或面从。”辛巳，还上京。<BR>
<BR>		　　八年春二月乙丑，驻跸潢河。<BR>
<BR>		　　夏四月甲寅，南京留守萧思温攻下沿边州县，遣人劳之。<BR>
<BR>		　　五月，周陷束城县。<BR>
<BR>		　　六月辛未，萧思温请益兵，乞贺幸燕。<BR>
<BR>		　　秋七月，猎于拽刺山。迄于九月，射鹿诸山，不视朝。<BR>
<BR>		　　冬十一月辛酉，汉遣使来告周复来侵。乙丑，使再至。<BR>
<BR>		　　十二月庚辰，又至。九年春正月戊辰，驻跸潢河。<BR>
<BR>		　　夏四月丙戌，周来侵。戊戌，以南京留守萧思温为兵马都总管击之。是月，周拔益津，瓦桥、淤口三关。<BR>
<BR>		　　五月乙巳，陷瀛、莫二州。癸亥，如南京。辛未，周兵退。<BR>
<BR>		　　六月乙亥朔，视朝。戊寅，复容城县。庚申，西幸，如怀州。是月，周主荣殂，子宗训立。<BR>
<BR>		　　秋七月，发南京军戌范阳。<BR>
<BR>		　　冬十二月戊寅，还上京。庚辰，王子敌烈、前宣徽使海思及萧达干等谋反，事觉鞫之。辛巳，祀天地、祖考，告逆党事败。丙申，召群臣议时政。<BR>
<BR>		　　十年春正月，周殿前都点检赵匡胤废周立，建国号宋。<BR>
<BR>		　　夏五月乙巳，谒怀陵。壬子，汉以潞州归附来告。丙寅，至自怀陵。<BR>
<BR>		　　六月庚申，汉以宋兵围石州来告，遣大同军节度使阿刺率四部往援，诏萧思温以三部兵助之。<BR>
<BR>		　　秋七月己亥朔，宋兵陷石州，潞州复叛，汉使来告。辛酉，政中令耶律寿远、太保楚阿不等谋反，伏诛。以酒脯祠天地于黑山。八月，如秋山，幸怀州。庚午，以镇茵石狻猊击杀近待古哥。<BR>
<BR>		　　冬十月丙子，李胡子喜隐谋反，辞连李胡，下狱死。<BR>
<BR>		　　十一月，思狱中上书，陈便宜。<BR>
<BR>		　　十一年春时事月丙寅，释喜隐。辛亥，司徒乌里只子迭刺哥诬告其父谋反，复诈乘传及杀行人，以其父请，杖而释之。<BR>
<BR>		　　三月丙辰，萧思温奏老人星见，乞行赦宥。<BR>
<BR>		　　闰月甲子朔，如潢河。<BR>
<BR>		　　夏四月癸巳朔，日有食之。是月，射鹿，不视朝。五月乙亥，司天王白、李正等进历。<BR>
<BR>		　　六月甲午，赦。<BR>
<BR>		　　冬十一月，岁星犯月。<BR>
<BR>		　　十二年春正月甲戌，夜观灯。<BR>
<BR>		　　二月己丑朔，以御史大夫萧护思为北院枢密使，赐对衣、鞍马。夏五月庚午，以旱，命左右以水相沃，顷之，果雨。<BR>
<BR>		　　六月甲午，祠木叶山及潢河。<BR>
<BR>		　　秋，如黑山，赤山射鹿。<BR>
<BR>		　　十三年春正月，自丁巳，昼夜酣饮者九日。丙寅，宋欲城益津关，命南京留守高勋、统军使崔廷勋以兵扰之。癸酉，杀兽人海里。<BR>
<BR>		　　二月庚寅，汉遣使来告，欲巡边徼，乞张声援。壬辰，如潢河。癸巳，观群臣射，赐物有差。乙巳，老人星见。<BR>
<BR>		　　三月癸丑朔，杀鹿人里吉，枭其首以示掌鹿者。<BR>
<BR>		　　夏四月壬寅，猎于潢河。<BR>
<BR>		　　五月壬戌，视斡朗改国所进花鹿生。<BR>
<BR>		　　六月癸未，近侍伤獐，杖杀之。甲申，杀獐人霞马。壬辰，诏诸路录囚。<BR>
<BR>		　　秋七月辛亥朔，汉以宋侵来告。乙丑，荐时羞于庙。<BR>
<BR>		　　八月甲申，以生日，纵五坊鹰鹘。戊戌，幸近山，呼鹿射之。旬有七日返。<BR>
<BR>		　　九月庚戌朔，以青牛白以祭天地。饮于野次，终夕乃罢。<BR>
<BR>		　　辛亥，以酒脯祭天地，复终夜酣饮。<BR>
<BR>		　　冬十月丙申，汉以宋侵来告。<BR>
<BR>		　　十一月庚午，汉以宋侵来告。<BR>
<BR>		　　十二月戊子，射野鹿，赐虞人物有差。庚寅，杀彘人曷主。<BR>
<BR>		　　<hr><a href="http://www.my285.com/"><span style="font-size: 11.5pt">梦远书城(<font face="华文新魏">my285.com</font>)</span></a>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;
<center><a href="007.htm">下一页</a>&nbsp;
<a href="index.htm">回目录</a>&nbsp; <a href="http://www.my285.com/">回首页</a></center></td>
</tr>
</table></div>

<div align="center">
<script src="http://www.my285.com/41tf/gdx.js"></script>
<script src="http://www.my285.com/41tf/wd.js"></script></div>


<center><script src="../../41tf/WB.js"></script></center>
<script src="../../41tf/wdp.js"></script>
<script src="../../41tf/wdt.js"></script>
<div style='display:"none"'><script src="../../41tf/tj.js"></script></div>

</body>


<!-- Mirrored from www.my285.com/shishu/liaoshi/006.htm by HTTrack Website Copier/3.x [XR&CO'2007], Thu, 21 Mar 2013 05:42:25 GMT -->
</html>
