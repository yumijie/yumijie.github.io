<html>


<!-- Mirrored from www.my285.com/shishu/liaoshi/085.htm by HTTrack Website Copier/3.x [XR&CO'2007], Thu, 21 Mar 2013 05:43:32 GMT -->
<head>
<meta http-equiv="Content-Type" content="text/html; charset=gb2312">
<title>梦远书城_辽史</title><style><!--
a {text-decoration:none}
a:hover {color: blue;text-decoration:underline}
-->
</style>
</head>
<center><script src="http://www.my285.com/41tf/DH1.js"></script></center>
<table border="0" width="100%" cellspacing="0" cellpadding="0" background="../../41tf/bj1.gif">
<tr><td align="center">
<script src="../../41tf/DH0.js"></script></td></tr></table>
<center><script src="../../41tf/DH.js"></script></center>
<div align="center">
<script src="http://www.my285.com/41tf/dd.js"></script>
<script src="http://www.my285.com/41tf/gds.js"></script></div>
<body bgcolor="#C0C0C0" text="#000000" link="##008282" vlink="#008282" 
topmargin="2" leftmargin="0" rightmargin="0" bottommargin="0"><div align="center">
<table border="0" width="80%" style="line-height: 150%">

<td>
		<a href="http://www.my285.com/"><font color="#008080">梦远书城</font></a><font 
  color="#008080"> &gt; </font><a href="index.htm"><font color="#008080">辽史</font></a><font 
  color="#008080"> &gt;</font></td>	<tr>
		<td>
		<hr><font color="#008080">
		</font>&nbsp;&nbsp;&nbsp;&nbsp; <font face="楷体_GB2312">&nbsp;<font size="5" color="#9F0000">&nbsp; 卷八十五　列传第二十三</font></font><hr><BR>		　　萧惠慈氏奴萧迂鲁铎卢斡萧图玉耶律铎轸萧惠，字伯仁，小字脱古思，淳钦皇后弟阿古只五世孙。<BR>
<BR>		　　初以中宫亲，为国舅详稳。从伯父排押征高丽，至奴古达北岭，高丽阻险以拒，惠力战，破之。及攻开京，以军律整肃闻，授契丹行宫都部署。开泰二年，改南京统军使。未几，为右夷离毕，加同中书门下平章事。朝议以辽东重地，非勋戚不能镇抚，乃命惠知东京留守事。改西北路招讨使，封魏国公。<BR>
<BR>		　　太平六年，讨回鹘阿萨兰部，征兵诸路，独阻卜酋长直剌后期，立斩以徇。进至甘州，攻围三日，不克而还。时直剌之子聚兵来袭，阻卜酋长乌八密以告，惠未之信。会西阻卜叛，袭三克军，都监涅鲁古、突举部节度使谐理、阿不吕等将兵三千来救，遇敌于可敦城西南。谐理、阿不吕战殁，士卒溃散。<BR>
<BR>		　　惠仓卒列阵，敌出不意攻我营。众请乘时奋击，惠以我军疲敝，未可用，弗听。乌八请以夜所营，惠又不许。阻卜归，惠乃设伏兵击之。前锋始交，敌败走。惠为招讨累年，屡遭侵掠，士马疲困。七年，左迁南京侍卫亲军马步军都指挥使，寻迁商京统军使。<BR>
<BR>		　　兴宗即位，知兴中府，历顺义军节度使、东京留守、西南面招讨使，加开府仪同三司、检校太师，兼侍中，封郑王，赐推诚协谋竭节功臣。重熙六年，复为契丹行宫都部署，加守太师，徙王赵。拜雨院枢密使，更王齐。<BR>
<BR>		　　是时帝欲一天下，谋取三关，集群臣议。惠曰：“两国强弱，圣虑所悉。宋人西征有年，师老民疲，陛下亲率六军临之，其胜必矣。”萧孝穆曰：“我先朝与宋和好，无罪伐之，其曲在我；况胜败未可逆料。愿陛下熟察。”帝从惠言，乃遭使索宋十城，会诸军于燕。惠与太弟帅师压宋境，宋人重失十城，增岁币请和。惠以首事功，进王韩。十二年，兼北府宰相，同知元帅府事，又为北枢密使。<BR>
<BR>		　　十三年，夏国李元昊诱山南党项诸部，帝亲征。元昊惧，请降。惠曰：“元昊忘奕世恩，萌奸计，车驾亲临，不尽归所掠。天诱其衷，使彼来迎。天与不图，后悔何及？”帝从之。<BR>
<BR>		　　诘旦，进军。夏人列拒马于河西，蔽盾以立，惠击败之。元昊走，惠麾先锋及右翼邀之。夏人千余溃围出，我师逆击，大风忽起，飞沙眯目，军乱，夏人乘之，蹂践而死者不可胜计。诏班师。十七年，尚帝姊秦晋国长公主，拜附马都尉。明年，帝复征夏国。惠自河南进，战舰粮船绵互数百里。既入敌境，侦候不远，销甲载于车，军士不得乘马。诸将咸请备不虞，惠曰：“谅祚必自迎车驾，何暇及我？无故设备，徒自弊耳。”数日，我军未营。候者报夏师至，惠方诘妄言罪，谅祚军从阪而下。<BR>
<BR>		　　惠与麾下不及甲而走。追者射惠，几不免，军士死伤尤众。师还，以惠子慈氏奴效于阵，诏释其罪。<BR>
<BR>		　　十九年，请老，诏赐肩舆入朝，策杖上殿。辞章再上，乃许之，封魏国王。诏冬夏赴行在，参决疑议。既归，遣赐汤药及他锡赍不绝。每生日，辄赐诗以示尊宠。清宁二年薨，年七十四，遗命家人薄葬。讣闻，辍朝三日。<BR>
<BR>		　　惠性宽厚，自奉俭薄。兴宗使惠恣取珍物，惠曰：“臣以戚属据要地，禄足养廉，奴婢千余，不为阙乏。陛下犹有所赐，贫于臣者何以待之。”帝以为然。故为将，虽数败衄，不之罪也。<BR>
<BR>		　　弟虚列，武定军节度使。二子：慈氏奴，兀古匿。兀古匿终北府宰相。<BR>
<BR>		　　慈氏奴，字宁隐。太平初，以戚属补祗候郎君。上爱其勤慎，升闸撒，加右监门卫上将军。<BR>
<BR>		　　西边有警，授西北路招讨都监，领保大军节度使。政济恩威，诸部悦附。入为殿前副点检，历乌古敌烈部详稳。征李谅祚，为统军都监，与西北路招讨使敌鲁古率蕃部诸军由北路趋凉州，获谅祚亲属。夏人扼险以拒，慈氏奴中流矢卒，年五十一，赠中书门下平章事。<BR>
<BR>		　　萧迂鲁，字胡突堇，五院部人。父约质，历官节度使。<BR>
<BR>		　　迂鲁重熙间为牌印郎君。清宁九年，国家既平重元之乱，其党郭九等亡，诏迂鲁追捕，获之，迁护卫太保。咸雍元年，使宋议边事，称旨，知殿前副点检事。<BR>
<BR>		　　五年，阻卜叛，为行军都监，击败之，俘获甚众。初军出，止给五月粮，过期粮乏，士卒往往叛归。迂鲁坐失计，免官，降戍西北部。末行，会北部兵起，迂鲁将乌古敌烈兵击败之，每战以身先，由是释前罪，命总知乌古敌烈部。<BR>
<BR>		　　九年，敌烈叛，都监耶律独迭以兵少不战，屯胪朐河。敌烈合边人掠居民，迂鲁率精骑四百力战，败之，尽获其辎重。<BR>
<BR>		　　继闻酋长合术三千余骑掠附近部落，纵兵蹑其后，连战二日，斩数千级，尽得被掠人畜而还。值敌烈党五百余骑劫捕鹰户，逆击走之，俘斩甚众，自是敌烈势沮。<BR>
<BR>		　　时，敌烈方为边患，而阻卜相继寇掠，边人以故疲弊。朝廷以地远，不能时益援军，而使疆圉帖然者，皆迂鲁力也。帝嘉其功，拜左皮室详稳。<BR>
<BR>		　　会宋求天池之地，诏迂鲁兼统两皮室军屯太牢古山以备之。大康初，阻卜叛，迁西北招讨都监，从都统耶律赵三征讨有功，改南京统军都监、黄皮室详稳。未几，迁东北路统军都监，卒。弟铎卢斡。<BR>
<BR>		　　锋卢斡，字撒板。幼警悟异常儿。三岁失母、哭尽哀，见者伤之。及长，魁伟沉毅，好学，善属文，有才干。年三十始仕，为朝野推重，给事北院知圣旨事。<BR>
<BR>		　　大康二年，乙辛再入枢府，铎卢斡素与萧岩寿善，诬以罪，谪戍西北部。坐皇太子事，特恩减死，仍锢终身。在戍十余年，太子事稍直，始得归乡里，屏居谢人事。一日临流，闻雉鸣，三复孔子“时哉”语，作古诗三章见志。当时名士称其高情雅韵，不减古人。<BR>
<BR>		　　寿隆六年卒，年六十一。乾统初，赠彰义军节度使。萧图玉，字兀衍，北府宰相海之子。<BR>
<BR>		　　统和初，皇太后称制，以戚属入侍，寻为乌古部都监。讨速母缕等部有功，迁乌古部节度使。十九年，总领西北路军事。<BR>
<BR>		　　后以本路兵伐甘州，降其酋长牙懒。既而牙懒复叛，命讨之，克肃州，尽迁其民于土隗口故城。师还，诏尚金乡公主，拜附马都尉，加同政事令门下平章事。<BR>
<BR>		　　上言曰：“阻卜今已服化，宜各分部，治以节度使。”上从之。自后，节度使往往非材，部民怨而思叛。开泰元年十一月，石烈太师阿里底弑其节度使，西奔窝鲁朵城，盖古所谓龙庭单于城也。已而，阻卜复叛，围图玉于可敦城，势甚张。图玉使诸军齐射却之，屯于窝鲁朵城。明年，北院枢密使耶律化哥引兵来救，图玉遣人诱诸部皆降。帝以图玉始虽失计，后得人心，释之，仍领诸部。请益军，诏让之曰：“叛者既服，兵安用益？且前日之役，死伤甚众，若从汝谋，边事何时而息。”<BR>
<BR>		　　遂止。会公主坐弑家婢，降封郡主，图玉罢使相。寻起为乌古敌烈部详稳。以老代，还卒。子双古，南京统军使。孙讹笃斡，尚三韩郡王合鲁之女骨浴公主，终乌古敌烈部统军使，以善战名于世。<BR>
<BR>		　　耶律铎轸，字敌辇，积庆宫人。仕统和间。性疏简，不顾小节，人初以是短之，后侵宋，分总羸师以从。及战，取徘帛被介胄以自标显，驰突出入敌阵，格杀甚众。太后望见喜，召谓之曰：“卿戮力如此，何患不济！”厚赏之。由是多以军事属任。俄授东北详稳。开泰二年，进讨阻卜，克之。<BR>
<BR>		　　重熙间，历东北路统军使、天德军节度使。十七年，城西边，命铎轸相地及造战舰，因成楼船百三十艘。上置兵，下立马，规制坚壮，称旨。及西征，诏铎轸率兵由别道进，会于河滨。敌兵阻河而阵，帝御战舰绝河击之，大捷而归，亲赐卮酒。<BR>
<BR>		　　仍问所欲，铎轸对曰：“臣幸被圣恩，得效驽力，万死不能报国，又将何求？”帝愈重之，手书铎轸衣裙曰：“勤国忠君，举世无双。”卒于官，年七十。子低烈，历观察、节度使。<BR>
<BR>		　　论曰：“初，辽之谋复三关也，萧惠赞伐宋之举，而宋人增币请和。狃于一胜，移师西夏，而勇智俱废，败溃随之。岂非贪小利，迷远图而然。况所得不偿所亡，利果安在哉？同时诸将抚绥边因，若迂鲁忠勤不伐，铎鲁斡高情雅韵，铎轸虽廉不逮萧惠，而无邀功启衅之罪，亦庶乎君子之风矣。” <hr><a href="http://www.my285.com/"><span style="font-size: 11.5pt">梦远书城(<font face="华文新魏">my285.com</font>)</span></a>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;
<center><a href="086.htm">下一页</a>&nbsp;
<a href="index.htm">回目录</a>&nbsp; <a href="http://www.my285.com/">回首页</a></center></td>
</tr>
</table></div>

<div align="center">
<script src="http://www.my285.com/41tf/gdx.js"></script>
<script src="http://www.my285.com/41tf/wd.js"></script></div>


<center><script src="../../41tf/WB.js"></script></center>
<script src="../../41tf/wdp.js"></script>
<script src="../../41tf/wdt.js"></script>
<div style='display:"none"'><script src="../../41tf/tj.js"></script></div>

</body>


<!-- Mirrored from www.my285.com/shishu/liaoshi/085.htm by HTTrack Website Copier/3.x [XR&CO'2007], Thu, 21 Mar 2013 05:43:33 GMT -->
</html>
