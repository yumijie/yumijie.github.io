<html>


<!-- Mirrored from www.my285.com/shishu/liaoshi/029.htm by HTTrack Website Copier/3.x [XR&CO'2007], Thu, 21 Mar 2013 05:42:44 GMT -->
<head>
<meta http-equiv="Content-Type" content="text/html; charset=gb2312">
<title>梦远书城_辽史</title><style><!--
a {text-decoration:none}
a:hover {color: blue;text-decoration:underline}
-->
</style>
</head>
<center><script src="http://www.my285.com/41tf/DH1.js"></script></center>
<table border="0" width="100%" cellspacing="0" cellpadding="0" background="../../41tf/bj1.gif">
<tr><td align="center">
<script src="../../41tf/DH0.js"></script></td></tr></table>
<center><script src="../../41tf/DH.js"></script></center>
<div align="center">
<script src="http://www.my285.com/41tf/dd.js"></script>
<script src="http://www.my285.com/41tf/gds.js"></script></div>
<body bgcolor="#C0C0C0" text="#000000" link="##008282" vlink="#008282" 
topmargin="2" leftmargin="0" rightmargin="0" bottommargin="0"><div align="center">
<table border="0" width="80%" style="line-height: 150%">

<td>
		<a href="http://www.my285.com/"><font color="#008080">梦远书城</font></a><font 
  color="#008080"> &gt; </font><a href="index.htm"><font color="#008080">辽史</font></a><font 
  color="#008080"> &gt;</font></td>	<tr>
		<td>
		<hr><font color="#008080">
		</font>&nbsp;&nbsp;&nbsp;&nbsp; &nbsp;&nbsp;<font size="5" color="#9F0000" face="楷体_GB2312">卷二十九本纪第二十九　天祚皇帝三</font><hr><BR>		　　保大元年春正月丁酉朔，改元，肆赦。初，金人兴兵，郡县所失几半。上有四子；长赵王，母赵昭容；次晋王，母文妃；次秦王、许王，皆元妃生。国人知晋王之贤，深所属望。元妃之兄枢密使萧奉先恐秦王不得立，潜图之。文妃姊妹三人：长适耶律挞曷里，次文妃，次适余睹。一日，其姊若妹俱会军前，奉先讽人诬驸马萧昱及余睹等谋立晋王，事觉，昱、挞曷里等伏诛，文妃亦赐死；独晋王未忍加罪。余睹在军中，闻之大惧，即率千余骑叛入金，上遗知奚王府事萧遐买，北府宰相萧德恭、太常兖耶律谛里姑、归州观察使萧和尚奴、四军太师萧干将所部兵追之，及诸闾山县。诸将议曰：主上信萧奉先言，奉先视吾辈蔑如也。余睹乃宗室豪俊，常不肯为奉先下。若擒其睹，他日吾觉皆余睹也不若纵之。”还，即绐曰：“追袭不及。”<BR>
<BR>		　　奉先既见余睹之亡，恐后日诸较亦叛，遂劝骤加爵赏，以结众心。以萧遐买为奚王，萧德恭试中书门下平章事兼判上京留守事，耶律谛里姑为龙虎卫上将军，萧和尚奴金吾卫上将军，萧干镇国大将军二月，幸鸳鸯泺。夏五月，至曷里。<BR>
<BR>		　　秋七月，猎炭山。<BR>
<BR>		　　九月，至南京。<BR>
<BR>		　　冬十一月癸亥，以西京留守赵王习泥烈为惕隐。<BR>
<BR>		　　二年春正月乙亥，金克中京，进下泽州。上出居庸关，至鸳鸯泺。闻余睹引金人娄室勃堇奄至，萧奉先曰：“余睹乃王子班之苗裔，此来欲立甥晋王耳，若为社稷计，不惜一子，明其罪诛之，可不战而余睹自回矣。”上遂赐晋王死，素服三日，耶律撒八等皆伏诛。王素有人望，诸军闻其死，无不流涕，由是人心解体。余睹引金人逼行宫，上率卫兵五千余骑幸云中，遗传国玺于桑乾河。<BR>
<BR>		　　二月庚寅朔，日有食之，既。甲午，知北院大王事耶律马哥、汉人行宫都部署萧特末并为都统，太和宫使耶律补得副之，将兵屯鸳鸯泺。己亥，金师败奚王霞末于北安州，遂降其城。<BR>
<BR>		　　三月辛酉，上闻金师将出岭西，遂趋白水泺。乙丑，群牧使谟鲁斡降金。丙寅，上至女古底仓。闻金兵将近，计不知所出。乘轻骑入夹山，方悟奉先之不忠。怒曰：“汝父子误我至上，今欲於汝，何益于事！恐军心忿怨，尔曹避敌苟安，祸必及我，其勿从行。”奉先下马，哭拜而去。行未数里，左右执其父子，缚送金兵。金人斩其长子昂，以奉先及其次子昱械送金主。道遇辽军，执以归国，遂并赐死。逐枢密使萧得里底。<BR>
<BR>		　　召挞不也典禁卫。丁卯，以北院枢密副使萧僧孝奴知北院枢密使事，同知北院枢密使事萧查刺为左夷离毕。戊辰，同知殿前点检事耶律高八率卫士降金。己巳，侦人萧和尚、牌印郎君耶律哂斯为金师所获。癸酉，以诸局百工多亡，凡扈从不限吏民，皆官之。初，诏留宰相张琳、李处温与秦晋国王淳守燕。处温闻上入夹山，数日命令不通，即与弟处能、子]，外假怨军，内结都萧干，谋立淳。遂与诸大臣耶律大石、左企弓、虞仲文、曹勇义、康公弼集蕃汉百官、诸军及父老数万人诣淳府。处温邀张琳至，白其事。琳曰：“摄政则可。”处温曰：“天意人心已定，请立班耳。”处温等请淳受礼，淳方出，李]持赭袍被之，令百官拜舞山呼。淳惊骇，再三辞，不获已而从之。以处温守太尉，左企弓守司徒，曹勇义知枢密院事，虞仲文参知政事，张琳守太师，李处能直枢密院，李]为少府少监、提举翰林医官，李爽、陈秘余人曾与大计，并赐进士及第，授官有差。萧干为北枢密使，驸马都尉萧旦知枢密院事。改怨军为常胜军。于是肆赦，自称天锡皇帝，改元建福，降封天祚为湘阴王。遂据有燕、云、平及上京、辽西六路。天祚所有，沙漠已北，西南、西北路两都招讨府、诸蕃部族而已。<BR>
<BR>		　　夏四月辛卯，西南面招讨使耶律佛顶降金，云内、宁边、东胜等州皆降。阿疏为金兵所擒。金已取西京，沙漠以南部族皆降。上遂循于讹莎烈。时北部谟葛失赆马、驼、食羊。<BR>
<BR>		　　五月甲戌，都统马哥收集散亡，会于沤里谨。丙子，以马哥知北院枢密使事，兼都统。<BR>
<BR>		　　六月，淳寝疾，闻上传檄天德、云内、朔、武、应、蔚等州，合诸蕃精兵五万骑，约以八月入燕；并遣人问劳，索衣裘、茗药。淳甚惊，命南、北面大臣议。而李处温、萧干等有迎秦拒湘之说，集蕃汉百官议之。从其议者，东立；惟南面行营都部署耶律宁西立。处温等问故，宁曰：“天祚果能以诸蕃兵大举夺燕，则是天数未尽，岂能拒之？否则，秦、湘，父子也，拒则皆拒。自古安有迎子而拒其父者？”处温等相顾微笑，以宁扇乱军心，欲杀之。淳欹枕长叹曰：“彼忠臣也，焉可杀？<BR>
<BR>		　　天祚果来，吾有死耳，复何面目相见耶！”已而淳死，众乃议立其妻萧氏为皇太后，主军国事。奉遗命，迎立天祚次子秦王定为帝。太后遂称制，改元德兴。处温父子惧祸，南通童贯，欲挟萧太后纳土于宋，北通于金，欲为内应，外以援立太功自陈。萧太后骂曰：“误秦晋国王者，皆汝父子！”悉数其过数十，赐死，脔其子]而磔之；籍其家，得钱七万缗，金玉实器称是，为宰相数月之间所取也。谟葛失以兵来援，为金人败于洪灰水，擒其子陀古及其属阿敌音，夏国援兵至，亦为金所败。<BR>
<BR>		　　秋七月丁巳朔，敌烈部皮室叛，乌古部节度使耶律棠古讨平之，加太子太保。乙丑，上京毛八十率二千户降金。辛未，夏国遣曹价来问起居。<BR>
<BR>		　　八月戊戌，亲遇金军，战于石辇驿，败绩，都统萧特末及其侄撒古被执。辛丑，会军于欢挞新查刺，金兵追之急，弃辎重以遁。<BR>
<BR>		　　九月，敌烈部叛，都统马哥克之。<BR>
<BR>		　　冬十月，金兵攻蔚州，降。<BR>
<BR>		　　十一月乙丑，闻金兵至奉圣州，遂率卫兵屯于落昆髓。秦晋王淳妻萧德妃五表于金，求立秦王，不许，以劲兵守居庸。<BR>
<BR>		　　及金兵临并，石自崩，戍卒多压死，不战而溃。德妃出古北口，趋天德军。<BR>
<BR>		　　十二月，知金主抚定南京，上遂由扫里关出居四部族详稳之家。三年春正月丁巳，奚王回离保僭号，称天复元年，命都统马哥讨之。甲子，初，张珏为辽兴军节度副使，民推珏领州事。<BR>
<BR>		　　秦晋王淳既死，萧德妃遣时立爱知平州。珏知辽必亡，练兵蓄马，籍丁壮为备。立爱至，珏弗纳。金帅粘罕入燕，首问平州事于故参知政事康公弼。公弼曰：“珏狂妄寡谋，虽有乡兵，彼何能为？示之不疑，图之未晚。”金人招时立爱赴军前，加珏临诲军节度使，仍知平州。既而又欲以精兵三千先下平州，擒张珏。公弼曰：“若加兵，是趣之叛也。”公弼请自往觇之。<BR>
<BR>		　　谓公弼曰：“辽之八路，七路已降；独平州未解甲者，防萧干耳。”厚赂公弼而还。公弼复粘罕曰：“彼无足虑。”金人遂改平州为南京，加珏试中书问下平章事，判留守事，庚辰，宜、锦、乾、显、成、川、豪、懿等州相继皆降，上京卢彦伦叛，杀契丹人。<BR>
<BR>		　　二月乙酉朔，兴中府降金。来州归德军节度使田颢、权隰州刺史杜师回、权迁州刺史高永昌、权润州刺史张成，皆籍所管户降金。丙戌，诛萧德妃，降淳为庶人，尽释其党。癸巳，兴中、宜州复城守。<BR>
<BR>		　　三月，驻跸于云内州南。<BR>
<BR>		　　夏四月甲申朔，以知北院枢密使事萧僧孝奴为诸道大都督。<BR>
<BR>		　　丙申，金兵至居庸关，擒耶律大石。戊戌，金兵围辎重于青冢，硬寨太保特母哥窃梁王雅里以遁，秦王、许王、诸妃、公主、从臣皆陷没。庚子，梁宋大长公主特里亡归。壬寅，金遣人来招。癸卯，答言请和。丙午，金兵送族属辎重东行，乃遣兵邀战于白水泺，赵王习泥烈、萧道宁皆被执。上遣牌印郎君谋卢瓦送兔纽金印伪降。遂西遁云内。驸马都尉乳奴诣金降。<BR>
<BR>		　　己酉，金复以书来招，答其书。壬子，金帅书来，不许请和。<BR>
<BR>		　　是月，特母哥挚雅里至，上怒不能尽救诸子，诘之。<BR>
<BR>		　　五月乙卯，夏国王李乾顺遣使请临其国。庚申，军将耶律敌烈等夜劫梁王雅里奔西北部，立以为帝，改元神历。辛酉，渡河，止于金肃军北。回离保为众所杀。<BR>
<BR>		　　六月，遣使册李乾顺为夏国皇帝。<BR>
<BR>		　　秋九月，耶律大石自金来归。<BR>
<BR>		　　冬十月，复渡河东还，居突吕不部。梁王雅里及，耶律术烈继之。十一月，术烈为众所杀。<BR>
<BR>		　　四年春正月，上趋都统马哥军。金人来攻，弃营北遁，马哥被执。谟葛失来迎，赆马、驼、羊，又率部人防卫。时侍从乏粮数日，以衣易羊。至乌古敌烈部，以都黠检萧乙薛知北院枢密使事，封谟葛失为神于越王。特母哥降金。<BR>
<BR>		　　二月，耶律遥设等十人谋叛，伏诛。<BR>
<BR>		　　夏五月，金人既克燕，驱燕之大家东徙，以燕空城及涿、易、檀、顺、景、蓟州与宋以塞盟。左企弓、康公弼、曹勇义、虞仲文皆东迁。燕民流离道路，不胜其苦，入平州，言于留守张珏曰：“宰相左企弓不谋守燕，使吾民流离，无所安集。公今临巨镇，握强兵，尽忠于辽，必能使我复归乡土，人心亦惟公是望。”珏遂召诸将领议。皆曰：“闻天祚兵势复振，出没漠南。公若仗义勤王，奉迎天祚，以图中兴，先责左企弓等叛降之罪而诛之，尽归燕民，使复其业，而以平州归宋，则宋无不接纳，平州遂为藩镇矣。即后日金人加兵，内用平山之军，外得宋为之援，又何惧焉！”珏曰：“此大事也，不可草草。<BR>
<BR>		　　翰林学士李石智而多谋，可召与议。”石至，其言与之合。乃遣张谦率五百余骑，传留守令，召宰相左企弓、曹勇义、枢密使虞仲文、参知政事康公弼至滦河西岩，遣议事官赵秘校往数十罪，曰：“天祚播迁夹山，不即奉迎，一也；劝皇叔秦晋王僭号，二也；诋讦君父，降封湖阴，三也，天祚遣知阁王有庆来议事而杀之，四也；檄书始至，有迎秦拒湘之议，五也；不谋守燕而降，六也，不顾大义，臣事于金，七也；根括燕财，取悦于金，八也；使燕人迁徒失业，九也；教金人发兵先下平州，十也。尔有十罪，所不容诛。”左企弓等无以对，皆缢杀之。仍称保大三年，画天祚象，朝夕谒，事必告而后行，称辽官秩。六月，榜谕燕人复业，恒产为常胜军所占者，悉还之。燕民既得归，大悦。翰林学士李石更名安弼，僭故三司使高党往燕山，说宋王安中曰：“平州带甲万余，珏有文武材，可用为屏翰；不然，将为肘腋之患。”安中深然之，令安弼与党诣宋。<BR>
<BR>		　　宋主诏帅臣王安中、詹度厚加安抚，与免三年常赋。珏闻之，自谓得计。<BR>
<BR>		　　秋七月，金人屯来州，^母闻平州附宋，以二千骑问罪，先入营州。珏以精兵万骑击败之。宋建平州为泰宁军，以珏为节度使，以安弼、党为徽猷阁待制，令宣抚司出银绢数万稿赏。<BR>
<BR>		　　珏喜，还迎。金人谍知，举兵来袭，珏不得归，奔燕。金人克三州，始来索珏，王安中讳之。索急，斩一人貌类者去。金人曰，非珏也，以兵来取。安中不得已，杀珏，函其首送金。天祚既得林牙耶律大石兵归，又得阴山室韦谟葛失兵，自谓得天助，再谋出兵，复收燕、云。大石林牙力谏曰：“自金人初陷长春、辽阳，则军驾不幸广平淀，而都中京；及陷上京，则都燕山；及陷中京，则幸云中；自云中而播迁夹山，向以全师不谋战备，使举国汉地皆为金有。国势至此，而方求战，非计也。<BR>
<BR>		　　当养兵待时而动，不可轻举。”不从。大石遂杀乙薛及坡里括，置北、南面官属，自立为王，率所部西去。上遂率诸军出夹山，下渔阳岭，取天健、东胜、宁边、云内等州。南下武州，遇金人，战于奄遏下水，复溃，直趋山阴。<BR>
<BR>		　　八月，国舅详稳萧挞不也、笔砚祗候察刺降金。是月，金主阿骨打死。<BR>
<BR>		　　九月，建州降金。<BR>
<BR>		　　冬十月，纳突吕不部人讹哥之妻谙葛，以讹哥为本部节度使。昭古牙率众降金。金攻兴中府，降之。<BR>
<BR>		　　十一月，从行者举兵乱，北护卫太保术者、舍利详稳牙不里等击败之。<BR>
<BR>		　　十二月，置二总管府。<BR>
<BR>		　 <hr><a href="http://www.my285.com/"><span style="font-size: 11.5pt">梦远书城(<font face="华文新魏">my285.com</font>)</span></a>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;
<center><a href="030.htm">下一页</a>&nbsp;
<a href="index.htm">回目录</a>&nbsp; <a href="http://www.my285.com/">回首页</a></center></td>
</tr>
</table></div>

<div align="center">
<script src="http://www.my285.com/41tf/gdx.js"></script>
<script src="http://www.my285.com/41tf/wd.js"></script></div>


<center><script src="../../41tf/WB.js"></script></center>
<script src="../../41tf/wdp.js"></script>
<script src="../../41tf/wdt.js"></script>
<div style='display:"none"'><script src="../../41tf/tj.js"></script></div>

</body>


<!-- Mirrored from www.my285.com/shishu/liaoshi/029.htm by HTTrack Website Copier/3.x [XR&CO'2007], Thu, 21 Mar 2013 05:42:45 GMT -->
</html>
