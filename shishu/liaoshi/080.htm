<html>


<!-- Mirrored from www.my285.com/shishu/liaoshi/080.htm by HTTrack Website Copier/3.x [XR&CO'2007], Thu, 21 Mar 2013 05:43:27 GMT -->
<head>
<meta http-equiv="Content-Type" content="text/html; charset=gb2312">
<title>梦远书城_辽史</title><style><!--
a {text-decoration:none}
a:hover {color: blue;text-decoration:underline}
-->
</style>
</head>
<center><script src="http://www.my285.com/41tf/DH1.js"></script></center>
<table border="0" width="100%" cellspacing="0" cellpadding="0" background="../../41tf/bj1.gif">
<tr><td align="center">
<script src="../../41tf/DH0.js"></script></td></tr></table>
<center><script src="../../41tf/DH.js"></script></center>
<div align="center">
<script src="http://www.my285.com/41tf/dd.js"></script>
<script src="http://www.my285.com/41tf/gds.js"></script></div>
<body bgcolor="#C0C0C0" text="#000000" link="##008282" vlink="#008282" 
topmargin="2" leftmargin="0" rightmargin="0" bottommargin="0"><div align="center">
<table border="0" width="80%" style="line-height: 150%">

<td>
		<a href="http://www.my285.com/"><font color="#008080">梦远书城</font></a><font 
  color="#008080"> &gt; </font><a href="index.htm"><font color="#008080">辽史</font></a><font 
  color="#008080"> &gt;</font></td>	<tr>
		
		<td>
		<hr><font color="#008080">
		</font>&nbsp;&nbsp;&nbsp;&nbsp; <font size="5" color="#9F0000" 
face="楷体_GB2312">&nbsp;&nbsp;&nbsp;卷八十　列传第十八</font><hr><BR>		　　萧敌烈弟拔刺耶律盆奴萧排押弟恒德德子匹敌耶律资忠耶律瑶质耶律弘古高正耶律的f大康V萧敌烈，字涅鲁衮，宰相挞烈四世孙。识度弘远，为乡里推重。始为牛群敞史。帝闻其贤，召入侍，迁国舅详稳。<BR>
<BR>		　　统和寻十八年，帝谓群臣曰：“高丽康肇弑其君诵，立诵族兄询而相之，大逆之。宜发兵间其罪。”群臣皆曰可。敌烈谏曰：“国家连年征讨，士卒抚敞。况陛下在谅阴；年谷不登，创痍末复。岛夷小国，城垒完固。胜不为武；万于失利，恐贴后悔。不如遣一介之使，往问其故。彼若伏罪则已；不然，俟服除岁丰，举兵未晚。”时令己下，言虽不行，识者韪之。<BR>
<BR>		　　明年，同知左夷离毕事。改右夷离毕。开泰初，率兵巡西边。时夷离堇部下闸撒扑里、失室、勃葛率部民遁，敌烈追擒之，令复业，迁国舅详稳。从枢密使耶律世良伐高丽。还，加同政事门下平章事，拜上京留守。<BR>
<BR>		　　敌烈为人宽厚，达政体，廷臣皆谓有王佐才。汉人行宫都部署王继忠荐其材可为枢密使，帝疑其党而止。为中京留守，卒。族子忽古，有传。弟拔刺。<BR>
<BR>		　　拔刺，字别勒隐。多智，善骑射。<BR>
<BR>		　　开泰间，以兄为右夷离毕，始补郎君，累迁奚六部秃里太尉。太平末，大延琳叛，拔刺将北、南院兵往讨，遇于蒲水，南院兵少却。至手山，复与贼遇。拔刺刀易两院旗帜，鼓勇力战，破之。上闻，以手诏褒奖，赐内厩马。<BR>
<BR>		　　重熙中，迁四捷军详稳，谢事归乡里。数岁，起为昭德军节度使，寻改国舅详稳，卒。<BR>
<BR>		　　耶律盆奴，字胡独堇，惕隐涅鲁古之孙。景宗时，为马古部详稳，政尚严急，民苦之。有司以闻，诏曰：“盆奴任方面寄，以细故究间，恐损威望，”寻迁马群太保。<BR>
<BR>		　　统和十六年，隐实燕军之不任事者，汰之。二十八年，驾征高丽，盆奴为先锋。至铜州，高丽将康肇分兵为三以抗我军：一营于州西，据三水之会，肇居其中；一营近州之山；一附城而营。盆奴率耶律弘古击破三水营，擒肇，李玄蕴等军望风溃。<BR>
<BR>		　　会大军至，斩三万余级，追至开京，破敌于西岭。高丽王询闻边城不守，遁去。<BR>
<BR>		　　盆奴入开京，焚其王宫，乃抚慰其民人。上嘉其功，迁北院大王，薨。<BR>
<BR>		　　萧排押，字韩隐，国舅少父房之后。多智略，能骑射。<BR>
<BR>		　　统和初，为左皮室详稳，讨阻卜有功。四年，破宋将曹彬、米信兵于望都。凡军事有疑，每预参决。寻总永兴宫分纠及舍利、拽刺、二皮室等军，与枢密使耶律斜轸收复山西所陷城邑。<BR>
<BR>		　　是冬，攻宋，隶先锋；围满城，率所部先登，拔之，改南京统军使。尚卫国公主，拜驸马都尉，加同政事门下平章事。<BR>
<BR>		　　十三年，历北、南院宣徽使。条上时政得失，及赋役法，上喜纳焉。十五年，加政事令，迁东京留守。二十二年，复攻宋，将渤海军，下德清军。后萧挞凛卒，专任南面事。宋和议成，为北府宰相，圣宗征高丽，将兵由北道进，至开京西岭，破敌兵，斩数千级。高丽王询惧，奔平州。排押入开京，大掠而还。帝嘉之，封兰陵郡王。开泰二年，以宰相知西南面招讨使。五年，进王东平。排押为政宽裕而善断，诸部畏爱，民以殷富，时议多之。<BR>
<BR>		　　七年，再伐高丽，至开京，敌奔溃，纵兵俘掠而还。渡茶、陀二河，敌夹射，排押委甲仗走，坐是免官。<BR>
<BR>		　　太平三年，复王豳，薨。弟恒德。<BR>
<BR>		　　恒德，字逊宁。有胆略而善谋。<BR>
<BR>		　　统和元年，尚越国公主，拜驸马都尉，迁南面林牙。从宣徽使耶律阿没里征高丽还，改北面林牙。会宋将曹彬、米信侵燕，耶律休哥与恒德议军事，多见信用，为东京留守。<BR>
<BR>		　　六年，上攻宋，围沙堆，恒德独当一面。城上矢石如雨，恒德意气自若，督将士夺其陴。城陷，中流矢，太后亲临视，赐药。攻长城口，复先登，太后益多其功。时高丽未附，恒德受诏，率兵拔其边城。王治惧，上表请降。<BR>
<BR>		　　十二年八月，赐启圣竭力功臣。从都部署和朔奴讨兀惹，未战，兀惹请降。恒德利其俘获，不许。兀惹死战，城不能拔。<BR>
<BR>		　　和朔奴议欲引退，恒德曰：“以彼倔强，吾奉招来讨，无功而还，诸部谓我何！若深多获，犹胜徒返。”和朔奴不得己，进击东南诸部，至高丽北鄙。比还，道远粮绝，士马死伤者众，坐是削功臣号。<BR>
<BR>		　　十四年，为行军都部署，伐蒲卢毛朵部。还，公主疾，太后遣宫人贤释侍之，恒德私焉。公主恚而薨，太后怒，赐死。<BR>
<BR>		　　后追封兰陵郡王。子匹敌。<BR>
<BR>		　　匹敌，字苏隐，一名昌裔。生未月，父母俱死，育于禁掖。<BR>
<BR>		　　既长，尚秦晋王公主，拜驸马都尉，为殿前副点检。统和八年，改北面林牙。太平四年，迁殿前都点检，出为国舅详稳。<BR>
<BR>		　　九年，渤海大延琳叛，劫掠邻部，与南京留守萧孝穆往讨。孝穆欲全城降，乃筑重城围之，数月，城中人阴采纳款，遂擒延琳，东京平，以功封兰陵郡王。<BR>
<BR>		　　十一年，圣宗不豫。先是，钦哀与仁德皇后有隙，以匹敌尝为后所爱，忌之。时护卫冯家奴上变，诬后弟浞卜与匹敌谋逆，以皇后摄政，徐议当立者。公主窃闻其谋，谓匹敌曰：“尔将无罪被戮。与其死，何若奔女直国以全其生！”匹敌曰：“朝廷讵肯以飞语害忠良。宁死弗适他国。”及钦哀摄政，杀之。<BR>
<BR>		　　耶律资忠，字沃衍，小字札刺，系出仲父房。<BR>
<BR>		　　兄国留善属文，圣宗重之。时妻弟之妻阿古与奴通，将奔女直国，国留追及奴，杀之，阿古自经。阿古母有宠于太后，事闻，太后怒，将杀之。帝度不能救，遣人诀别，问以后事，国留谢曰：“陛下悯臣无辜，恩漏九泉，死且不朽！”既死，人多冤之。在狱著《兔赋》、《寤寐歌》，为世所称。<BR>
<BR>		　　资忠博学，工辞章，年四十未仕。圣宗知其贤，召补宿卫。<BR>
<BR>		　　数问以古今治乱，资忠对无隐。开泰中，授中丞，眷遇日隆。<BR>
<BR>		　　初，高丽内属、取女直六部地以赐。至是，贡献不时至，诏资忠往问故。高丽无归地意。由是权贵数短于上，出为上京副留守。三年，再使高丽，留弗遣。资忠每怀君亲，辄有著述，号《西亭集》。帝与群臣宴，时一记忆曰：“资忠亦有此乐乎？”<BR>
<BR>		　　九年，高丽上表谢罪，始送资忠还。帝郊迎，同载以归，命大臣宴劳，留禁中数日。谓曰：“朕将屈卿为枢密，何如？”<BR>
<BR>		　　资忠对曰：“臣不才，不敢奉诏。”乃以为林牙，知惕隐事。<BR>
<BR>		　　初，资忠在高丽也，弟昭为著帐郎君，坐罪没家产。至是，乃复横帐，且还旧产，诏以外戚女妻之。<BR>
<BR>		　　是时，枢密使萧合卓、少师萧把哥有宠，资忠不肯俯附，诋之。帝怒，夺官。数岁，出知来远城事，历保安、昭德二军节度使。<BR>
<BR>		　　圣宗崩，表请会葬。既至，伏梓宫大恸曰：“臣幸遇圣明，横被构谮，不获尽犬马报。”气绝而苏，兴宗命医治疾。久之，言国舅侍中无忧国心，陛下不当复用唐景福旧号，于是用事者恶之，遣归镇，卒。弟昭，有传。<BR>
<BR>		　　耶律瑶质，字拔里堇，积庆宫人。父侯古，室韦部节度使。<BR>
<BR>		　　瑶质笃学廉介，有经世志。统和十年，累迁至积庆宫使。<BR>
<BR>		　　圣宗尝谕瑶质曰：“闻卿正直，是以进用。国有利害，尔言宜无所隐。”由是所陈多见嘉纳。<BR>
<BR>		　　上征高丽，破康肇军于铜州，瑶质之力为多，王询乞降，群臣议皆谓宜纳。瑶质曰：“王询始一战而败，遽求纳款；此诈耳；纳之，恐堕其奸计。待其势穷力屈，纳之未晚。”已而询果遁，清野无所获。其众阻险而垒，攻之不下，瑶质以计降之。擢拜四蕃部详稳。<BR>
<BR>		　　时招讨使耶律颇的为总管，瑶质耻居其下，上表曰：“臣先朝旧臣，今既垂老，乞还新命，觊得常侍左右。”帝曰：“朕不使汝久处是任。”且命无隶招讨，得专奏事到部。戢暴怀善，政绩显著。卒于官。<BR>
<BR>		　　耶律弘古，字盆讷隐，遥辇鲜质可汗之后。<BR>
<BR>		　　统和初，尝以军事任为拽刺详稳，寻徙南京统军使。十三年，徇地南鄙，克敌于四岳桥，斩首百余级。攻宋，以战功迁东京留守，封楚国公。后伐高丽，副先锋耶律盆奴，擒康肇于铜州。三十年，西北部叛，从南府宰相耶律奴瓜讨之。及典禁军，号令整肃，诸部多降。寻迁侍中，卒。<BR>
<BR>		　　高正，不知何郡人。统和初，举进士第，累迁枢密直学士。<BR>
<BR>		　　上将伐高丽，遣正先往谕意。及还，迁右仆射。时高丽王询表请入觐，上许之，遣正率骑兵干人迓之。馆于路，为高丽将卓思正所围。正以势不可敌，与麾下壮士突围出，士卒死伤者众。上悔轻发，释其罪。<BR>
<BR>		　　明年，迁工部侍郎，为北院枢密副使。开泰五年卒。<BR>
<BR>		　　耶律的f，字耶宁，仲父房之后。翌兵事，为左皮室详稳。<BR>
<BR>		　　统和二十八年，伐高丽，的f率本部军与盆奴等擒康肇、李玄蕴于铜州。帝壮之曰：“以卿英才，为国戮力，真吾家千里驹也！”乃赐御马及细铠。<BR>
<BR>		　　明年，为北院大王，出为马古敌烈部都详稳。年七十二卒。<BR>
<BR>		　　大康V，渤海人。开泰问，累审南府宰相，出知黄龙府，善绥抚，东部怀服。榆里底乃部长伯阴与榆烈比来驸，送于朝。<BR>
<BR>		　　且言蒲卢毛朵界多渤海人，乞取之。诏从其请。康V领兵至大石河驼准城，掠数百户以归。未几卒。论曰：“高句骊弑其君诵而立询，辽兴问罪之师，宜其算箪壶浆以迎，除舍以待；而乃乘险旅拒，俾智者竭其谋，勇者穷其力。虽得其要领，而颛颛独居一海之中自若也。岂服人者以德而不以力欤？况乎残毁其宫室，系累其民人，所谓以燕伐燕也欤？呜呼！朱崖之弃，捐之之力也，敌烈之谏有焉。”<hr><a href="http://www.my285.com/"><span style="font-size: 11.5pt">梦远书城(<font face="华文新魏">my285.com</font>)</span></a>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;
<center><a href="081.htm">下一页</a>&nbsp;
<a href="index.htm">回目录</a>&nbsp; <a href="http://www.my285.com/">回首页</a></center></td>
</tr>
</table></div>

<div align="center">
<script src="http://www.my285.com/41tf/gdx.js"></script>
<script src="http://www.my285.com/41tf/wd.js"></script></div>


<center><script src="../../41tf/WB.js"></script></center>
<script src="../../41tf/wdp.js"></script>
<script src="../../41tf/wdt.js"></script>
<div style='display:"none"'><script src="../../41tf/tj.js"></script></div>

</body>


<!-- Mirrored from www.my285.com/shishu/liaoshi/080.htm by HTTrack Website Copier/3.x [XR&CO'2007], Thu, 21 Mar 2013 05:43:28 GMT -->
</html>
