<html>


<!-- Mirrored from www.my285.com/shishu/liaoshi/031.htm by HTTrack Website Copier/3.x [XR&CO'2007], Thu, 21 Mar 2013 05:42:46 GMT -->
<head>
<meta http-equiv="Content-Type" content="text/html; charset=gb2312">
<title>梦远书城_辽史</title><style><!--
a {text-decoration:none}
a:hover {color: blue;text-decoration:underline}
-->
</style>
</head>
<center><script src="http://www.my285.com/41tf/DH1.js"></script></center>
<table border="0" width="100%" cellspacing="0" cellpadding="0" background="../../41tf/bj1.gif">
<tr><td align="center">
<script src="../../41tf/DH0.js"></script></td></tr></table>
<center><script src="../../41tf/DH.js"></script></center>
<div align="center">
<script src="http://www.my285.com/41tf/dd.js"></script>
<script src="http://www.my285.com/41tf/gds.js"></script></div>
<body bgcolor="#C0C0C0" text="#000000" link="##008282" vlink="#008282" 
topmargin="2" leftmargin="0" rightmargin="0" bottommargin="0"><div align="center">
<table border="0" width="80%" style="line-height: 150%">

<td>
		<a href="http://www.my285.com/"><font color="#008080">梦远书城</font></a><font 
  color="#008080"> &gt; </font><a href="index.htm"><font color="#008080">辽史</font></a><font 
  color="#008080"> &gt;</font></td>	<tr>
		<td>
		<hr><font color="#008080">
		</font>&nbsp;&nbsp;&nbsp;&nbsp; <font size="5" color="#9F0000" 
face="楷体_GB2312"> &nbsp; 
		卷三十一志第一　营卫志上</font><hr><BR>		　　上古之世，草衣木食，巢居穴处，熙熙于于，不求不争。<BR>
<BR>		　　爱自炎帝政衰，蚩尤作乱，始制干戈，以毒天下。轩辕氏作，戮之琢鹿之阿。处则象吻于宫，行则悬旄于纛，以为天下万世戒。于是师兵营卫，不得不设矣。<BR>
<BR>		　　冀州以南，历洪水之变，夏后始制城郭。其人土著而居绥服之中，外奋武卫，内揆文教。守在四边。营卫之设，以备非常而已。并、营以北，劲风多寒，随阳迁徒，岁无宁居，旷土万里，寇贼奸宄乘隙而作。营卫之设，以为常然。其势然也。<BR>
<BR>		　　有辽始大，设制尤密。居有宫卫，渭之斡鲁朵；出有行营，谓之捺钵；分镇边围，谓之部族。有事则以攻战为务，闲暇则以畋渔为生。无曰不营，无在不卫。立国规模，莫重于此。作《营卫志》宫卫辽国之法：天子践位置宫卫，分州县，析部族，设官府，籍户口，备兵马。崩则扈从后妃宫帐，以奉陵寝。有调发，则丁壮从戎事，老弱居守。<BR>
<BR>		　　太祖曰弘义宫，应天皇后曰长宁宫，太宗曰永兴宫，世宗曰积庆宫，穆宗曰延昌宫，景宗曰彰愍宫，承天太后曰崇德宫，圣宗曰兴圣宫，兴宗曰延庆宫，道宗曰太和宫，天柞曰永昌宫。<BR>
<BR>		　　文章文皇太弟有敦睦宫，丞相耶律隆运有文忠王府。凡州三十八，县十，提辖司四十一，石烈二十三，瓦里七十四，抹里九十八，得里二，闸撒十九。为正户八万，蕃汉转户十二万三干，共二十万三千户。<BR>
<BR>		　　算斡鲁朵，太祖置。国语心腹曰“算”，宫曰“斡鲁朵”。<BR>
<BR>		　　是为弘义宫。以心腹之卫置，益以渤海俘，锦州户。其斡鲁朵在临潢府，陵寝在祖州东南二十里。正户八干，藩汉转户七千，出骑军六千。<BR>
<BR>		　　州五：锦、祖、严、祺、银。<BR>
<BR>		　　县一：富义。<BR>
<BR>		　　提辖司四：南京、酉京、奉圣州、平州。<BR>
<BR>		　　石烈二，曰须，曰速鲁。<BR>
<BR>		　　瓦里四：曰合不，曰挞撒，曰慢押，曰虎池。<BR>
<BR>		　　抹里四，曰膻，曰预墩，曰鹘突，曰纠里阐。<BR>
<BR>		　　得里二：曰述垒北，曰述垒南。<BR>
<BR>		　　国阿孽斡鲁朵，太宗置。收国曰“国阿辇”。是为永兴宫，初名孤稳斡鲁朵。以太祖平渤海俘户，东京、怀州提辖司及云州怀仁县、泽州滦河县等户置。其斡鲁朵在游古河侧，陵寝在怀州南三十里。正户三千，蕃汉转户七千，出骑军五千。<BR>
<BR>		　　州四：怀、黔、开、来。<BR>
<BR>		　　县二：保和、滦河。<BR>
<BR>		　　提辖司四：南京、西京、奉圣州、平州。<BR>
<BR>		　　石烈一：北女古。<BR>
<BR>		　　瓦里四：曰抹，曰母，曰合李只，曰述垒。<BR>
<BR>		　　抹里十三：曰述垒轸，曰大隔蔑，曰小隔蔑，曰母，曰归化不术，曰唐括，曰吐谷，曰百尔瓜忒，曰合鲁不只，曰移马不只，曰膻，曰清带，曰速稳。<BR>
<BR>		　　阐撤七：曰伯德部，曰守狱，曰穴骨只，曰合不频尼，曰虎里，曰耶里只挟室，曰僧隐令公。<BR>
<BR>		　　耶鲁碗斡鲁朵，世宗置。兴盛曰。耶鲁碗“。是为积庆宫。<BR>
<BR>		　　以文献皇帝卫从及太祖俘户，及云州提辖司，并高、宜等州户置。其斡鲁朵在土河东，陵寝在长宁宫北。正户五干，蕃汉转户八千，出骑军八千。<BR>
<BR>		　　州三：康、显、宜。<BR>
<BR>		　　县一，山东。<BR>
<BR>		　　提辖司四。<BR>
<BR>		　　石烈一：分腊。<BR>
<BR>		　　瓦里八：曰挞撤，曰合不，曰吸烈，曰通里，曰潭马，曰槊不，曰耶里直，曰耶鲁兀也。<BR>
<BR>		　　抹里十：曰纥斯直，曰蛮葛，曰厥里，曰潭马忒，曰出懒，曰速忽鲁碗，曰牒里得，曰阎马，曰迭里特，曰女古。<BR>
<BR>		　　蒲速碗斡鲁朵，应天皇太后置。兴隆曰“蒲速碗”。是为长宁宫。以辽州及海滨县等户置。其斡鲁朵在高州，陵寝在龙化州东一百里。世宗分属让国皇帝宫院。正户七千，蕃汉转户六千，出骑军五干。<BR>
<BR>		　　州四：辽、仪坤、辽西、显。<BR>
<BR>		　　县三：奉先、归义、定霸。<BR>
<BR>		　　提辖司四。<BR>
<BR>		　　石烈一，北女古。<BR>
<BR>		　　瓦里六：曰潭马，曰合不，曰达撤，曰慢押，曰耶里只，曰浑只。<BR>
<BR>		　　抹里十三：曰浑得移邻稍瓦只，曰合四卑腊因铁里卑稍只，曰夺罗果只，曰拿葛只，曰合里只，曰婆浑昆母温，曰阿鲁埃得本，曰东厮里门，曰西厮里门，曰东里，曰西里，曰牒得只，曰灭母邻母。<BR>
<BR>		　　夺里本斡鲁朵，穆宗置。是为延昌宫。讨平曰“夺里本”。<BR>
<BR>		　　以国阿辇斡鲁朵户及阻卜俘户，中京提辖司、南京制置司、咸、信、韩等州户置。其斡鲁朵在纠雅里山南，陵寝在京商。正户一千，蕃汉转户三千，出骑军二千。<BR>
<BR>		　　州二：遂、韩。<BR>
<BR>		　　提辖司三，中京、南京、平州。<BR>
<BR>		　　石烈一：曰须。<BR>
<BR>		　　瓦里四：曰抹骨古等，曰兀没，曰潭马，曰合里直。<BR>
<BR>		　　抹里四：曰抹骨登兀没灭，曰土木直移邻，曰息州决里，曰莫瑰夺石。<BR>
<BR>		　　监母斡鲁朵，景宗置。是为彰愍宫。遗留曰“监母”。以章肃皇帝侍卫及武安州户置。其斡鲁朵在合鲁河，陵寝在祖州南。正户八千，蕃汉转户一万，出骑军一万。<BR>
<BR>		　　州四：永、龙化、降圣、同。<BR>
<BR>		　　县二：行唐、阜俗。<BR>
<BR>		　　提辖司四。<BR>
<BR>		　　石烈二：曰监母，曰南女古。<BR>
<BR>		　　瓦里七：曰潭马，曰奚烈，曰埃合里直，曰蛮雅葛，曰特末，曰乌也，曰灭合里直。<BR>
<BR>		　　抹里十一：曰尼母曷烈因稍瓦直，曰察改因麻得不，曰移失邻斡直，曰辛古不直，曰撒改真，曰牙葛直，曰虎阿里邻，曰泼昆，曰潭马，曰闸腊，曰楚兀真果邻。<BR>
<BR>		　　孤稳斡鲁朵，承天太后置。是为崇德宫。玉曰“孤隐”。<BR>
<BR>		　　以乾、显、双三州户置。其斡鲁朵在土河东，陵景宗皇帝。正户六千，蕃汉转户一万，出骑军一万。<BR>
<BR>		　　州四：乾、川、双、贵德。<BR>
<BR>		　　县一，潞上京。<BR>
<BR>		　　提辖司三：南京、西京、奉圣州。<BR>
<BR>		　　石烈三：曰里。曰滂，曰迭里特女古。<BR>
<BR>		　　瓦里七：曰达撒，曰耶里，曰合不，曰歇不，曰合里直，曰慢押，曰耶里直。<BR>
<BR>		　　抹里十一：曰阿里厮直述垒，曰预笃温稍瓦直，曰潭马，曰赁预笃温一腊，曰牙葛直，曰牒得直，曰虎温，曰孤温，曰撒里僧，曰阿里葛斯过邻；曰铁里乖稳里。<BR>
<BR>		　　闸撒五：曰合不直迷里几频你，曰牒耳葛太保果直，曰爪里阿本果直，曰憎隐令公果直，曰老昆令公果直。<BR>
<BR>		　　女古斡鲁朵，圣宗置。是为兴圣宫。金曰“女古”。以国阿辇、耶鲁碗、蒲速碗三斡鲁朵户置。其斡鲁朵在女混活直，陵寝在庆州南安。正户一万，蕃汉转户二万，出骑军五千。<BR>
<BR>		　　州五：庆、隔、乌上京、乌东京、霸。<BR>
<BR>		　　提辖司四。<BR>
<BR>		　　石烈四：曰毫兀真女姑，曰拿几真女室，曰女特里特，曰女古滂。<BR>
<BR>		　　瓦里六：曰女古，曰蒲速碗，曰鹘笃，曰乙抵，曰翁，曰埃也。抹里九：曰乙辛不只，曰铁乖温，曰埃合里只，曰嘲瑰，曰合鲁山血古只，曰夺忒排登血古只，曰劳骨，曰虚沙，曰土邻。<BR>
<BR>		　　闸撒五：曰达邻频你，曰和里懒你，曰爪阿不厥真，曰粘独里僧，曰袍达夫人撅只。<BR>
<BR>		　　窝胯碗斡鲁朵，兴宗置。是为延庆宫。孽息曰“窝笃碗”。以诸斡鲁朵及饶州户置。其斡鲁朵在高州西，陵寝在上京庆州。<BR>
<BR>		　　正户七千，番汉转户一万，出骑军一万。<BR>
<BR>		　　州三：饶、长春、泰。<BR>
<BR>		　　提辖司四。<BR>
<BR>		　　石烈二：曰窝笃碗、曰鹘笃骨。<BR>
<BR>		　　瓦里六：曰窝笃碗，曰厮把，曰厮阿，曰纠里，曰得里，曰欧烈。<BR>
<BR>		　　抹里六：曰欧里本，曰燕斯，曰缅四，曰乙僧，曰北得里，曰南得里。<BR>
<BR>		　　阿思斡鲁朵，道宗置。是为太和宫。宽大曰“阿思”。以诸斡鲁朵御前承应人及兴中府户置。其斡鲁朵在好水泺，陵寝在上京庆州。正户一万，蕃汉转户二万，出骑军一万五千。<BR>
<BR>		　　石烈二，曰阿厮，曰耶鲁。<BR>
<BR>		　　瓦里八：曰阿厮，曰耶鲁，曰得里，曰纠里，曰撒不，曰鹘笃，曰蒲速斡，曰曷烈。<BR>
<BR>		　　抹里七：曰恩州得里，曰斡奢得里，曰欧里本，曰特满，曰查刺土邻，曰纠里，曰阿里厮迷里。<BR>
<BR>		　　阿鲁碗斡鲁朵，天祚皇帝置。是为永昌宫。辅佑曰“阿鲁碗”。以诸斡鲁朵御前承应人，春、宣州户置。正户八千，蕃汉转户一万，出骑军一万。<BR>
<BR>		　　石烈二：曰阿鲁碗，曰榆鲁碗。<BR>
<BR>		　　瓦里八：曰阿鲁斡，曰合里也，曰鹘突，曰敌刺，曰谋鲁斡，曰纠里，曰夺里剌，曰特末也。<BR>
<BR>		　　抹里八：曰蒲速碗，曰移替，曰斡笃碗，曰特满，曰谋鲁碗，曰移典，曰悦，曰勃得本。<BR>
<BR>		　　孝文皇太弟敦睦宫，谓之赤实得本斡鲁朵。孝曰“赤实得本”。文献皇帝承应人及渤海俘，建、沈、岩三州户置。陵寝在祖州西南三十里。正户三千，蕃汉转户五千，出骑军五千。<BR>
<BR>		　　州三：建、沈、岩。<BR>
<BR>		　　提辖司一：南京。<BR>
<BR>		　　石烈二：曰嘲，曰与敦。<BR>
<BR>		　　瓦里六：曰乙辛，曰得里，曰奚烈直，曰大潭马，曰小潭马，曰与墩。<BR>
<BR>		　　抹里二：曰潭马抹乖，曰柳实。<BR>
<BR>		　　闸撤二：曰聂里频你，曰打里频你。<BR>
<BR>		　　大丞相晋国王耶律隆运，本韩氏，名德让。以功赐国姓，出宫籍，隶横帐季父房。赠尚书令，溢文忠。无子，以皇族魏王贴不子耶鲁为嗣，早卒；天祚皇帝又以皇子敖鲁斡继之。官给葬具，建庙乾陵侧。拟诸宫例，建文忠王府。正户五千，蕃汉转户八千，出骑军一万。<BR>
<BR>		　　州一。<BR>
<BR>		　　提辖司六：上京、中京、南京、酉京、奉圣州、平州。<BR>
<BR>		　　著帐郎君著帐郎君，初，遥辇痕德堇可汗以蒲古只等三族害于越释鲁，籍没家属人瓦里。淳钦皇后宥之，以为著帐郎君。世宗悉免。后族、戚、世官犯罪者没入。<BR>
<BR>		　　著帐户著帐户，本诸斡鲁朵析出，及诸罪没入者。凡承应小底、司藏、鹰坊、汤药、尚饮、盥漱、尚膳、尚衣、裁造等役，及宫中、亲王抵从、伶官之属，皆充之。<BR>
<BR>		　　凡诸宫卫人丁四十万八千，骑军十万一千。著帐释宥、没入，随时增损，无常额。<BR>
<BR>		　　 <hr><a href="http://www.my285.com/"><span style="font-size: 11.5pt">梦远书城(<font face="华文新魏">my285.com</font>)</span></a>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;
<center><a href="032.htm">下一页</a>&nbsp;
<a href="index.htm">回目录</a>&nbsp; <a href="http://www.my285.com/">回首页</a></center></td>
</tr>
</table></div>

<div align="center">
<script src="http://www.my285.com/41tf/gdx.js"></script>
<script src="http://www.my285.com/41tf/wd.js"></script></div>


<center><script src="../../41tf/WB.js"></script></center>
<script src="../../41tf/wdp.js"></script>
<script src="../../41tf/wdt.js"></script>
<div style='display:"none"'><script src="../../41tf/tj.js"></script></div>

</body>


<!-- Mirrored from www.my285.com/shishu/liaoshi/031.htm by HTTrack Website Copier/3.x [XR&CO'2007], Thu, 21 Mar 2013 05:42:47 GMT -->
</html>
