<html>


<!-- Mirrored from www.my285.com/shishu/liaoshi/012.htm by HTTrack Website Copier/3.x [XR&CO'2007], Thu, 21 Mar 2013 05:42:29 GMT -->
<head>
<meta http-equiv="Content-Type" content="text/html; charset=gb2312">
<title>梦远书城_辽史</title><style><!--
a {text-decoration:none}
a:hover {color: blue;text-decoration:underline}
-->
</style>
</head>
<center><script src="http://www.my285.com/41tf/DH1.js"></script></center>
<table border="0" width="100%" cellspacing="0" cellpadding="0" background="../../41tf/bj1.gif">
<tr><td align="center">
<script src="../../41tf/DH0.js"></script></td></tr></table>
<center><script src="../../41tf/DH.js"></script></center>
<div align="center">
<script src="http://www.my285.com/41tf/dd.js"></script>
<script src="http://www.my285.com/41tf/gds.js"></script></div>
<body bgcolor="#C0C0C0" text="#000000" link="##008282" vlink="#008282" 
topmargin="2" leftmargin="0" rightmargin="0" bottommargin="0"><div align="center">
<table border="0" width="80%" style="line-height: 150%">

<td>
		<a href="http://www.my285.com/"><font color="#008080">梦远书城</font></a><font 
  color="#008080"> &gt; </font><a href="index.htm"><font color="#008080">辽史</font></a><font 
  color="#008080"> &gt;</font></td>	<tr>
		
		<td>
		<hr><font color="#008080">
		</font>&nbsp;&nbsp;&nbsp;&nbsp; <font face="楷体_GB2312">&nbsp;&nbsp;&nbsp;&nbsp;
		<font size="5" color="#9F0000">&nbsp;&nbsp;&nbsp;&nbsp; 卷十二本纪第十二　　圣宗三</font></font><hr><BR>
<BR>		　　五年春正月乙丑，破束城县，纵兵大掠。丁卯，次文安，遣人谕降，不听，遂击破之。尽杀其不壮，俘其老幼。戊寅，上还南京。己卯，御元和殿，大赍将士。壬辰，如华林、天柱。<BR>
<BR>		　　二月取午朔，至自天柱。<BR>
<BR>		　　三月癸亥朔，幸长春宫，赏花钓鱼，以牡丹遍赐近臣，观宴累日，丁丑，以蹄居部下拽刺解里侦候有功，命入御盏郎君班只候。<BR>
<BR>		　　夏四月癸巳朔，幸南京。丁酉，上率百僚册上皇太后尊号曰睿德神略应运启化承天皇太后；礼毕，群臣上皇帝尊号曰至德广孝昭圣天辅皇帝。戊戌，诏有司条上勋旧，等第加恩。癸丑，清暑冰井。<BR>
<BR>		　　六月壬辰朔，召大臣决庶政。丙申，以耶律苏为遥郡刺史。<BR>
<BR>		　　秋七月戊辰，涅刺部节度使撒葛里有惠政，民请留，从之。<BR>
<BR>		　　是月，猎平地松林。<BR>
<BR>		　　九月丙戌，幸南京。是冬止焉。<BR>
<BR>		　　六年春正月庚申，如华林、天柱。<BR>
<BR>		　　二月丁未，奚王筹宁杀无罪人李浩，所司议贵，请贷其罪。令出钱赡浩家，从之。甲寅，大同军节度使、同平章政事刘京致仕。三月己未，休哥奏宋事宜，上亲览之。丙寅，以司天赵宗德、齐泰、王守平、邵祺、阎梅从征四载，言天象数有征，赐物有差。癸未，李继迁遣使来贡。<BR>
<BR>		　　夏四月乙未，幸南京。丁酉，胡里室横突韩德让堕马，皇太后怒，杀之。戊戌，幸宋国王休哥第。<BR>
<BR>		　　五月癸亥，南府宰相耶律沙薨。<BR>
<BR>		　　闰月丙戌朔，奉圣州言太祖所建金铃阁坏，乞加修缮。诏以南征，恐重劳百姓，待军还治之。壬寅，阿萨兰回鹘来贡。<BR>
<BR>		　　甲寅，乌隈于厥部以岁贡貌鼠、青鼠皮非土产，皆于他处贸易以献，乞改贡。诏自今上进牛马。<BR>
<BR>		　　六月癸亥，党项太保阿刺恍来朝，贡方物。乙丑，谕诸道兵马备南征攻城器具。乙酉，夷离堇阿鲁勃送沙州节度使曹恭顺还，授于越。<BR>
<BR>		　　秋七月丙戌，观市。己亥，遣南面招讨使韩德威讨河、涅诸蕃违命者。赐休哥、排亚部诸军战马。己酉，驻跸于洛河。<BR>
<BR>		　　壬子，加韩德威开府仪同三司兼政事令、门下平章事，东京留守兼侍中、漆水郡王耶律抹只为大同军节度使。癸丑，排亚请增置涿州驿传。<BR>
<BR>		　　八月丙辰，以青牛自马祭天地。戊午，休哥与排亚、袅里易捉生，将至易州，遇宋兵，杀其指挥使而还。庚申，幸黎园温汤。癸亥，以将伐宋，遣使祭木叶山。丁丑，濒海女直遣使速鲁里来朝。西北路管押详稳速撒哥以伐折立、助里二部，上所俘获。东路林牙萧勤德及统军石老以击败文直兵，献俘。大同军节度使耶律抹只奏今岁霜旱乏食，乞僧价折粟，以利贫民。<BR>
<BR>		　　诏从之。滨诲女直遣厮鲁里来修土贡。九月丙申，化哥与木不姑春古里来贡。休哥遣详稳意德里献所获宋谍者。丁酉，皇太后幸韩德让帐，厚加赏赍，命众臣分朋双陆以尽欢。戊戌，幸南京。己亥，有事于太宗皇帝庙。<BR>
<BR>		　　以唐元德为奉陵军节度使。癸卯，祭旗鼓南伐。庚戌，次涿州，射帛书谕城中降，不听。<BR>
<BR>		　　冬十月乙卯，纵兵四面攻之，地破乃降，因抚谕其众。驸马萧勤德、太师阅览皆中流矢。勤德载帝车中以归。闻宋军退，遣斜轸、排亚等追击，大败之。戊午，攻沙堆驿，破之。己巳，以黑白羊祭天地。庚午，以宋降军分置七指挥，号归圣军。壬申，行军参谋、宣政殿学士马得臣言谕降宋军，恐终不为用，请并放还。诏不允。丙子，筹宁奏破狼山捷。辛巳，复奏败宋兵于益津关。癸未，进军长城口，宋定州守将李兴以兵来拒，休哥击败之，追奔五六里。<BR>
<BR>		　　十一月甲申朔，上以将攻长城口，诏诸军备攻具。庚寅，驻长城口，督大军四面进攻。士溃围，委城遁，斜轸招之。不降；上与韩德让邀击之，杀获殆尽，获者分隶燕军。辛卯，攻满城，围之。甲午，拔其城，军士开北门遁，上使谕其将领，乃率众降。戊戌，攻下祁州，纵兵大掠。己亥，拔新乐。庚子，破小狼山砦，丁未，宋军千人出益津关。国舅郎君桃委、详稳十哥击走之，杀副将一人。己酉，休哥献黄皮室稳徊地莫州所获马二十匹，士卒二十人。命赐降者衣带，便隶燕京。辛亥，西路又送降卒二百余人，给寒者裘衣。以马得臣权宣徽院事。<BR>
<BR>		　　十二月甲寅朔，赐皮室详稳乞得、秃骨里战马。横帐郎君达打里劫掠，命杖之。丙辰，败于沙河。休哥献奚详稳耶鲁所获宋谍。丁巳，遣北宰相萧继远等往规安平。侍卫马军司奏攻祁州、新乐，都头刘赞等三十人有功，乞加恩赏。是月，大军驻宋境。是岁，诏开贡举，放高举一人及第。<BR>
<BR>		　　七年春正月癸未朔，班师。戊子，宋鸡壁砦守将郭荣率众来降，诏屯南京。庚寅，次长城口。三卒出管劫掠，笞以徇众，以所获物分赐左右。壬辰，李继迁与兄继捧有怨，乞与通好，上知其非诚，不许。癸巳，谕诸军趣易州。己亥，禁部从代民桑样。癸卯，攻易州，宋兵出遂城来援，遣铁林军击之，擒其指挥使王人。甲辰，大军齐进，破易州，降刺史刘墀，守陴士卒南遁，上帅师邀之，无敢出者。即以马质为刺史，赵质为兵马都监，迁易州军民于燕京。以东京骑将夏贞显之子仙寿先登，授高州刺史。乙巳，幸易州，御五花楼，抚谕士庶。丙午，以青牛白民祭天地。诏谕三京诸道。戊申，次涞水，谒景宗皇帝庙。诏遣涿州刺史耶律守雄护送易州降人八百，还隶本贯。己酉，次歧沟，射鬼箭。辛亥，还次南京，六军解严。<BR>
<BR>		　　二月壬子朔，上御元和殿受百官贺。诏鸡壁砦民二百户徙居檀、顺、蓟三州。甲寅，回鹘、于阗、师子等国来贡。乙卯，大飨军士，爵赏有差。枢密使韩德让封楚国王，驸马都尉萧宁远同政事门下平章事。是日，幸长春宫。甲子，诏南征所俘有亲属分隶诸帐者，给官钱赎之，使相从。乙丑，赏南征女直军，使东还。丙寅，禁举人匿名飞书，谤讪朝廷。癸酉，吐番、党项来贡。甲戌，云州租赋请止输水道，从之。丙子，以女直活骨德为本部相。分遣巫觋祭名山大川。丁丑，皇子佛宝奴生。<BR>
<BR>		　　戊寅，阿萨兰、于阗、辖烈并遣使来贡。<BR>
<BR>		　　三月壬午朔，遣使祭木叶山。禁白牧伤禾稼。宋进士十七人挈家来归，命有司考其中第者，补国学官。余授县主簿、尉。<BR>
<BR>		　　李继迁遣使来贡。丁亥，诏知易州赵质收战亡士卒骸骨，筑京观。戊子，赐于越宋国王红珠筋线，命入内神帐行再生礼，皇太后赐物甚厚。以鸡壁砦民成廷朗等八户隶飞狐。己丑，诏免云州通赋。乙室王贯宁击鞠，为所部郎君高四纵马突死，诏讯高四罪。丙申，诏开奇峰路通易州市。戊戌，以王子帐耶律襄之女封义成公主，下嫁李继迁。<BR>
<BR>		　　是春，驻跸延芳淀。<BR>
<BR>		　　夏四月甲寅，还京。乙卯，国舅太师萧阅览为子排亚请尚皇女延寿公主，许之。丙辰，谒太宗皇帝庙。以御史大夫乌骨领乙室大王。己未，幸延寿寺饭僧。甲子，谏议大夫马得臣以上好击球，上疏切谏：“臣伏见陛下听朝之暇，以击球为乐。<BR>
<BR>		　　臣思此事有三不宜：上下分朋，君臣争胜，君得臣夺，君输臣喜，一不宜也；往来交错，前后遮约，争心竞起，礼容全废，若贪月杖，误拂天衣，臣既失仪，君又难责，二不宜也；轻万乘之贵，逐广场之娱，地虽平，至为坚确，马虽良，亦有惊蹶，或因奔击，失其控御，圣体宁无亏损？太后岂不惊惧？三不宜也。臣望陛下念继承之重，止危险之戏。”疏奏，大嘉纳之。<BR>
<BR>		　　丁卯，吐浑还金、回鹘安进、吐蕃独朵等自未来归，皆赐衣带。<BR>
<BR>		　　皇太后谒奇首可汗庙。丙子，以舍利军耶律杳为常衮。己卯，驻跸儒州龙泉。<BR>
<BR>		　　五月庚辰朔，遣宣徽使蒲领等率兵分道备宋。以遥辇副使控骨离为舍利拽刺详稳。辛巳，祭风伯于儒州白马村。休哥引军至满城，招降卒七百余人，遣使来献。诏隶东京。辛卯，猎桑乾河。壬辰，燕京奏宋兵至边，时暑未敢与战，且驻易州，俟彼动则进击、退则班师。从之。<BR>
<BR>		　　六月庚戌朔，以太师柘母迎合，挝之二十。辛酉，诏燕乐、密云二县荒地许民耕种，免赋役十年。甲戌，宣政殿学士马得臣卒，诏赠太子少保，赐钱十万，粟百石。乙亥，诏出诸畜赐边部贫民。是月，休哥、排亚破宋兵于泰州。<BR>
<BR>		　　秋七月乙酉，御含凉殿视朝。丙戌，以中丞耶律核麦哥权夷离毕，横帐郎君耶律延寿为御史大夫。癸巳，遣兵南征。甲午，以迪离毕、涅刺、乌枞部各四人益东北路夫人婆里德，仍给印绶。丁酉，劳南征将士。是日，帝与太后谒景宗皇帝庙。<BR>
<BR>		　　八月庚午，放进士高正等二人及第。<BR>
<BR>		　　冬十月，禁置网捕兔。<BR>
<BR>		　　十一月甲申，于阗张文宾进内丹书。<BR>
<BR>		　　十二月甲寅，钩鱼于沈子添。癸亥，猎于好草岭。 <hr><a href="http://www.my285.com/"><span style="font-size: 11.5pt">梦远书城(<font face="华文新魏">my285.com</font>)</span></a>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;
<center><a href="013.htm">下一页</a>&nbsp;
<a href="index.htm">回目录</a>&nbsp; <a href="http://www.my285.com/">回首页</a></center></td>
</tr>
</table></div>

<div align="center">
<script src="http://www.my285.com/41tf/gdx.js"></script>
<script src="http://www.my285.com/41tf/wd.js"></script></div>


<center><script src="../../41tf/WB.js"></script></center>
<script src="../../41tf/wdp.js"></script>
<script src="../../41tf/wdt.js"></script>
<div style='display:"none"'><script src="../../41tf/tj.js"></script></div>

</body>


<!-- Mirrored from www.my285.com/shishu/liaoshi/012.htm by HTTrack Website Copier/3.x [XR&CO'2007], Thu, 21 Mar 2013 05:42:30 GMT -->
</html>
