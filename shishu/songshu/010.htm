<html>

<!-- Mirrored from www.my285.com/shishu/songshu/010.htm by HTTrack Website Copier/3.x [XR&CO'2007], Thu, 21 Mar 2013 05:14:39 GMT -->
<head>
<meta http-equiv="Content-Type" content="text/html; charset=gb2312">
<title>梦远书城_宋书</title>
<link rel="stylesheet" href="images/wyt.css">

</head>
<center><script src="http://www.my285.com/41tf/DH1.js"></script></center>
<table border="0" width="100%" cellspacing="0" cellpadding="0" background="../../41tf/bj1.gif">
<tr><td align="center">
<script src="../../41tf/DH0.js"></script></td></tr></table>
<center><script src="../../41tf/DH.js"></script></center>
<div align="center">
<script src="http://www.my285.com/41tf/dd.js"></script>
<script src="http://www.my285.com/41tf/gds.js"></script></div><body bgcolor="#f7f7e7" topmargin="2" leftmargin="0" rightmargin="0" bottommargin="0">

<div align="center"><img src="images/logo.gif" width="165" height="41"></div>
<div align="center"><hr color="#CBE2EC" width=85%></div>
<div align=center><table width=85%>
   <tr><td align=right style="font-size:12pt; color: #2895C3; letter-spacing: 1px; line-height: 25px;">卷十&nbsp;本纪第十  顺帝

</span></td></tr></table></div><p>
<div align="center"><center>
<table border="0" width="85%">
  <tr>
    <td style="font-size:12pt; line-height: 150%;">
<br>
<br>　　顺皇帝讳准，字仲谋，小字智观，明帝第三子也。泰始五年七月癸丑生。七年，
封安成王，食邑三千户。仍拜抚军将军，置佐史。废帝即位，为扬州刺史。元徽二
年，进号车骑将军、都督扬、南豫二州诸军事，给鼓吹一部，刺史如故。四年，又
进号骠骑大将军、开府仪同三司，班剑三十人，都督、刺史如故。元徽五年七月戊
子夜，废帝殒，奉迎王入居朝堂。壬辰，即皇帝位。
<br>
<br>　　升明元年，改元，大赦天下，赐文武位二等。甲午，镇军将军齐王出镇东城，
辅政作相。丙申，诏曰：“露台息构，义光汉德；雉裘焚制，事隆晋道。故以检奢
轨化，敦俭驭俗。顷甸服未静，师旅连年，委蓄屡空，劳敝莫偃。而丹o之饰，糜
耗难訾，宝赂之费，征赋靡计。今车服仪制，实宜约损，使徽章有序，勿得侈溢。
可罢省御府二署。凡工丽雕镌，伤风毁治，一皆禁断。庶永昭宪则，弘兹始政。”
征西大将军、荆州刺史沈攸之进号车骑大将军、开府仪同三司；尚书左仆射、中领
军、镇军将军、南贾荽淌菲胪跷司空、录尚书事、骠骑大将军，刺史如故。中书
令、卫将军、开府仪同三司、抚军将军刘秉为尚书令，加中军将军；镇西将军、郢
州刺史晋熙王燮为抚军将军、扬州刺史；南阳王为郢州刺史。辛丑，尚书右仆射
王僧虔为尚书仆射，右卫将军刘韫为中领军，金紫光禄大夫王琨为右光禄大夫。给
司空齐王钱五百万，布五千匹。癸卯，车驾谒太庙。丙午，以安西参军明庆符为青、
冀二州刺史，武陵王赞为郢州刺史，新除郢州刺史南阳王为湘州刺史，司空、南
贾荽淌菲胪醺牧炷闲熘荽淌罚征虏将军李安民为南贾荽淌贰Ｓ褐荽笏，八月壬
子，遣使赈恤，蠲除税调。以骠骑长史刘澄之为南豫州刺史。山阳太守于天宝、新
吴县子秦立有罪，下狱死。戊午，改平准署。辛酉，以宣城太守李灵谦为贾荽淌贰
癸亥，司空袁粲镇石头。丁卯，原除元年以前逋调；复郡县禄田。戊辰，崇拜帝所
生陈昭华为皇太妃。庚午，司空长史谢F、卫军长史江隆⒅惺槭汤神异拧⑽淞晖
文学刘侯入直殿省，参侍文义。齐王固让司空，庚辰，以为骠骑大将军、开府仪同
三司。九月己丑，诏曰：“昔圣王既没，淳风已衰，龟书永湮，龙图长秘。故三代
之末，德刑相扰。世沦物竞，道陂人谀。然犹正士比毂，奇才接轸。朕袭运金枢，
纂灵瑶极，负巡政，日晏忘疲，永言兴替，望古盈虑。姬、夏典载，犹传缃帙，
汉、魏余文，布在方册。故元封兴茂才之制，地节创独行之品。振维务本，存乎得
人。今可宣下州郡，搜扬幽仄，坎上缫兀随名荐上。朕将亲览，甄其茂异。庶野
无遗彦，永激遐芬。”己酉，庐陵王鞭啊６十一月己酉，倭国遣使献方物。丙午，
员外散骑侍郎胡羡生行越州刺史，以交州刺史沈景德为广州刺史。十二月丁巳，以
骁骑将军王广之为徐州刺史。车骑大将军、荆州刺史沈攸之举兵反。丁卯，录公齐
王入守朝堂，侍中萧嶷镇东府。戊辰，内外纂严。己巳，以郢州刺史武陵王赞为安
西将军、荆州刺史，征虏将军、雍州刺史张敬航号镇军将军。右卫将军黄回为平
西将军、郢州刺史，督诸军前锋南讨。征虏将军吕安国为湘州刺史，都官尚书王宽
加平西将军。庚午，新除左卫将军齐王世子奉新除抚军将军、扬州刺史晋熙王燮镇
寻阳之盆城。壬申，以骁骑将军周盘龙为广州刺史。是日，司徒袁粲据石头反，尚
书令刘秉、黄门侍郎刘述、冠军王蕴率众赴之。黄回及辅国将军孙昙、屯骑校尉
王宜兴、辅国将军任候伯、左军将军彭文之密相响应。中领军刘韫、直将军卜伯
兴在殿内同谋。录公齐王诛韫等于省内。军主苏烈、王天生、薛道渊、戴僧静等陷
石头，斩粲于城内。秉、述、蕴跃城走，追擒之，并伏诛；其余无所问。豫州刺史
刘怀珍、雍州刺史张敬骸⒐阒荽淌烦孪源锊⒕僖灞。司州刺史姚道和、梁州刺史
范柏年、湘州行事庾佩玉拥众怀贰。甲戌，大赦天下。乙亥，以尚书仆射王僧虔为
尚书左仆射，新除中书令王延之为尚书右仆射。吴郡太守刘遐据郡反，辅国将军张
环讨斩之。闰月辛巳，屯骑校尉王宜兴有罪伏诛。癸巳，沈攸之攻围郢城，前军长
史柳世隆固守。攸之弟登之作乱于吴兴，吴兴太守沈文秀讨斩之。己亥，内外戒严。
假录公齐王黄钺。辛丑，宁朔将军、北秦州刺史武都王杨文度进号征西将军。乙巳，
录公齐王出顿新亭。
<br>
<br>　　二年春正月，沈攸之遣将公孙方平据西阳。辛酉，建宁太守张谟击破之。丁卯，
沈攸之自郢城奔散。己巳，华容县民斩送之。左将军、豫州刺史刘怀珍进号平南将
军。辛未，镇军将军、雍州刺史张敬嚎私陵，斩攸之子光琰，荆州平，同逆皆伏
诛。丙子，解严。以新除侍中柳世隆为尚书右仆射。是日，录公齐王旋镇东府。丁
丑，以江州刺史邵陵王友为安南将军、豫州刺史。左卫将军齐王世子为江州刺史，
侍中萧嶷为领军，镇军将军、雍州刺史张敬航号征西将军，平西将军、郢州刺史
黄回进号镇西将军。二月庚辰，以尚书左仆射王僧虔为尚书令，尚书右仆射王延之
为尚书左仆射。癸未，录公齐王加授太尉，卫将军褚渊为中书监、司空。甲申，曲
赦荆州。丙戌，抚军将军、扬州刺史晋熙王燮进号中军将军、开府仪同三司。戊子，
蠲雍州缘沔居民前被水灾者租布三年。辛卯，郢州刺史、新除镇南将军黄回为镇北
将军、南贾荽淌罚南贾荽淌防畎裁裎郢州刺史。癸巳，以山阴令傅琰为益州刺
史。丙申，左军将军彭文之有罪，下狱死。行湘州事任侯伯杀前湘州行事庾佩玉，
传首京邑。三月庚戌，以广州刺史周盘龙为司州刺史，辅国将军刘悛为广州刺史。
丙子，给太尉齐王羽葆、鼓吹。夏四月己卯，以游击将军垣崇祖为贾荽淌贰Ｐ撩，
新除镇北将军、南贾荽淌坊苹赜凶锎退馈＜孜纾辅国将军、淮南宣城二郡太守萧
映行南贾荽淌贰Ｎ逶挛煳纾倭国王武遣使献方物，以武为安东大将军。辅国将军、
行湘州事任侯伯有罪伏诛。六月己丑，以前新会太守赵超民为交州刺史。丁酉，以
辅国将军杨文弘为北秦州刺史、武都王。八月辛卯，太尉齐王表断奇饰丽服，凡十
有四条。乙未，以江州刺史齐王世子为领军将军、抚军将军。丙申，以领军萧嶷为
江州刺史。九月乙巳朔，日有蚀之。丙午，加太尉齐王黄钺、都督中外诸军事、太
傅，领扬州牧，剑履上殿，入朝不趋，赞拜不名。置左右长史、司马、从事中郎、
掾、属各四人。中军将军、扬州刺史晋熙王燮为司徒。戊申，行南贾荽淌废粲澄
南贾荽淌贰＜滓，给太傅齐王三望车。己未，芮芮国遣使献方物。癸酉，武陵内
史张澹有罪，下狱死。冬十月丁丑，宁朔将军、淮南宣城二郡太守萧晃为豫州刺史。
孙昙先逃亡，己卯，擒获，伏诛。壬寅，立皇后谢氏，减死罪一等，五岁刑以下
悉原。十一月壬子，立故武昌太守刘琨息颁为南丰县王。癸亥，临沣侯刘晃谋反，
晃及党与皆伏诛。甲子，改封南阳王为随郡王，改随阳郡。十二月丙戌，皇后见
于太庙。戊子，高丽国遣使献方物。
<br>
<br>　　三年春正月甲辰，以江州刺史萧嶷为镇西将军、荆州刺史，尚书左仆射王延之
为安南将军、江州刺史。安西长史萧顺之为郢州刺史。乙卯，太傅齐王表诸负官物
质役者，悉原除。辛亥，以骁骑将军王玄邈为梁、南秦二州刺史。领军将军、抚军
将军齐王世子加尚书仆射，进号中军大将军、开府仪同三司。丙辰，加太傅齐王前
部羽葆、鼓吹。丁巳，诏太傅府依旧辟召。以征西将军、雍州刺史张敬何护军将
军，新除给事黄门侍郎萧讳为雍州刺史。二月丙子，安南将军、南豫州刺史邵陵王
友薨。三月癸卯朔，日有蚀之。甲辰，崇太傅为相国，总百揆，封十郡，为齐公，
备九锡之礼，加玺绂远游冠，位在诸王上；加相国绿F绶，其骠骑大将军、扬州牧、
南徐州刺史如故。丙午，以中军大将军萧讳为南豫州刺史、齐公世子，副贰相国，
绿F绶。庚戌，临川王绰谋反，绰及党与皆伏诛。丁巳，以齐国初建，给钱五百万，
布五千匹，绢千匹。夏四月壬申，进齐公爵为齐王，增封十郡。甲戌，安西将军武
陵王赞薨。丙戌，命齐王冕十有二旒，建天子旌旗，出警入跸，乘金根车，驾六马，
备五时副车，置旄头云罕，乐舞八佾，设钟宫县。进世子为太子，王子、王女、
王孙爵命之号，壹如旧仪。辛卯，天禄永终，禅位于齐，壬辰，帝逊位于东邸。既
而迁居丹阳宫。齐王践阼，封帝为汝阴王，待以不臣之礼。行宋正朔，上书不为表，
答表不为诏。
<br>
<br>　　建元元年五月己未，殂于丹阳宫，时年十三。谥曰顺帝。六月乙酉，葬于遂宁
陵。
<br>
<br>　　史臣曰：圣王膺录，自非接乱承微，则天历不至也。自三、五以来，受命之主，
莫不乘沦亡之极，然后符乐推之运。水德迁谢，其来久矣。岂止于区区汝阴揖禅而
已哉！

</span></td>
  </tr>
<tr><td align=center><a href="index.htm"><span style="font-size:12pt; color: #2895C3; letter-spacing: 1px; line-height: 25px;">返&nbsp;&nbsp;回</span></a>&nbsp;&nbsp;&nbsp;&nbsp;<a href="011.htm"><span style="font-size:12pt; color: #2895C3; letter-spacing: 1px; line-height: 25px;">下一页</span></a></td></tr>
</table>
</center></div>
<div align="center"><center>
<table border=0 width=100% cellspacing=0 cellpadding=0>
<tr><td width='100%' height='12'><img src='http://www.my285.com/shishu/songshu/images/dot.gif' border='0' width='1' height='1'></td></tr>
<tr>
 <td align='center' style='line-height: 25px;'><b style='font-size: 8pt; font-family: Arial;'><a href="http://www.my285.com/"><span style="font-size: 11.5pt">梦远书城(<font face="华文新魏">my285.com</font>)</span></a>
</td></tr></table>
</center></div>
<div align="center">
<script src="http://www.my285.com/41tf/gdx.js"></script>
<script src="http://www.my285.com/41tf/wd.js"></script></div>


<center><script src="../../41tf/WB.js"></script></center>
<script src="../../41tf/wdp.js"></script>
<script src="../../41tf/wdt.js"></script>
<div style='display:"none"'><script src="../../41tf/tj.js"></script></div>

</body>

<!-- Mirrored from www.my285.com/shishu/songshu/010.htm by HTTrack Website Copier/3.x [XR&CO'2007], Thu, 21 Mar 2013 05:14:40 GMT -->
</html>
