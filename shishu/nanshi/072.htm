<html>


<!-- Mirrored from www.my285.com/shishu/nanshi/072.htm by HTTrack Website Copier/3.x [XR&CO'2007], Thu, 21 Mar 2013 05:24:47 GMT -->
<head>
<meta http-equiv="Content-Type" content="text/html; charset=gb2312">
<title>梦远书城_南史</title>
<style><!--
a {text-decoration:none}
a:hover {color: blue;text-decoration:underline}
-->
</style>
</head>
<center><script src="http://www.my285.com/41tf/DH1.js"></script></center>
<table border="0" width="100%" cellspacing="0" cellpadding="0" background="../../41tf/bj1.gif">
<tr><td align="center">
<script src="../../41tf/DH0.js"></script></td></tr></table>
<center><script src="../../41tf/DH.js"></script></center>
<div align="center">
<script src="http://www.my285.com/41tf/dd.js"></script>
<script src="http://www.my285.com/41tf/gds.js"></script></div>
<body bgcolor="#C0C0C0" text="#000000" link="##008282" vlink="#008282" 
topmargin="2" leftmargin="0" rightmargin="0" bottommargin="0"><div align="center">
<table border="0" width="80%" style="line-height: 150%">

<td>
		<a href="http://www.my285.com/"><font color="#008080">梦远书城</font></a><font 
  color="#008080"> &gt; </font><a href="index.htm"><font color="#008080">南史</font></a><font 
  color="#008080"> &gt;</font></td>	<tr>
		
		<td><font color="#008080">
		</font>&nbsp;&nbsp;&nbsp;&nbsp; <font face="楷体_GB2312">&nbsp;&nbsp;&nbsp;&nbsp;
		<font color="#9F0000" style="font-size: 16.5pt">&nbsp;&nbsp;&nbsp;&nbsp;&nbsp;&nbsp;&nbsp; 
		卷七十二 列传第六十二</font></font><hr>
&nbsp;
		<br>
		<br>
		　　文学<br>
		<br>
		　　丘灵鞠 檀超 卞彬 丘巨源 王智深 崔慰祖 祖冲之<br>
		<br>
		　　贾希镜 袁峻 刘昭 钟嵘 周兴嗣 吴均 刘勰 何思澄<br>
		<br>
		　　任孝恭 颜协 纪少瑜 杜之伟 颜晃 岑之敬 何之元<br>
		<br>
		　　徐伯阳 张正见 阮卓<br>
		<br>
		　　易云：「观乎人文以化成天下。」孔子曰：「焕乎其有文章。」自汉以来，辞人代有，大则宪章典诰，小则申抒性灵。至于经礼乐而纬国家，通古今而述美恶，非斯则莫可也。是以哲王在上，咸所敦悦。故云「言之不文，行之不远」。自中原沸腾，五马南度，缀文之士，无乏于时。降及梁朝，其流弥盛。盖由时主儒雅，笃好文章，故才秀之士，焕乎俱集。于时武帝每所临幸，辄命群臣赋诗，其文之善者赐以金帛。是以缙绅之士，咸知自励。至有陈受命，运接乱离，虽加奖励，而向时之风流息矣。诗云：「人之云亡，邦国殄悴。」岂金陵之数将终三百年乎？不然，何至是也。宋史不立文学传，齐、梁皆有其目。今缀而序之，以备此篇云尔。<br>
		<br>
		　　丘灵鞠，吴兴乌程人也。祖系，秘书监。父道真，护军长史。<br>
		<br>
		　　灵鞠少好学，善属文，州辟从事。诣领军沉演之，演之曰： 「身昔为州职，诣领军谢晦，宾主坐处，政如今日。卿将来复如此也。」累迁员外郎。<br>
		<br>
		　　宋孝武殷贵妃亡，灵鞠献挽歌三首，云：「云横广阶，霜深高殿寒。」帝`句嗟赏。后为乌程令，不得志。泰始初，坐事禁锢数年。褚彦回为吴兴太守，谓人曰：「此郡才士唯有丘灵鞠及沉勃耳。」乃启申之。明帝使着大驾南讨记论。久之，除太尉参军。升明中，为正员郎，兼中书郎。时方禅让，齐高帝使灵鞠参掌诏策。建元元年，转中书郎，敕知东宫手笔。尝还东，诣司徒褚彦回别，彦回不起，曰：「比脚疾更增，不复能起。」灵鞠曰：「脚疾亦是大事，公为一代鼎臣，不可复为覆M。」其强切如此。不持形仪，唯取笑适。寻又掌知国史。<br>
		<br>
		　　武帝即位，为通直常侍，寻领东观祭酒。灵鞠曰：「人居官愿数迁，使我终身为祭酒不恨也。」永明二年，领骁骑将军。灵鞠不乐武位，谓人曰：「我应还东掘顾荣冢。江南地方数千里，士子风流皆出此中。顾荣忽引诸伧辈度，妨我辈涂辙，死有余罪。」<br>
		<br>
		　　灵鞠好饮酒，臧否人物，在沉深座，见王俭诗，深曰 
		：「王令文章大进。」灵鞠曰：「何如我未进时。」此言达俭。灵鞠宋时文名甚盛，入齐颇减，蓬发弛纵无形仪，不事家业。王俭谓人曰：「丘公仕宦不进，才亦退矣。」位长沙王车骑长史，卒。着江左文章录序，起太兴，讫元熙。文集行于时。子迟。迟字希范，八岁便属文 
		。灵鞠常谓「气骨似我」。黄门郎谢超宗、征士何点并见而异之。在齐，以秀才累迁殿中郎。梁武帝平建邺，引为骠骑主簿，甚被礼遇。时劝进梁王及殊礼，皆迟文也。及践阼，迁中书郎，待诏文德殿。时帝着连珠，诏群臣继作者数十人，迟文最美。坐事免，乃献责躬诗，上优辞答之。 
		<br>
		<br>
		　　后出为永嘉太守，在郡不称职，为有司所纠。帝爱其才，寝其奏。天监四年，中军将军临川王宏北侵魏，以为谘议参军，领记室。时陈伯之在北，与魏军来拒，迟以书喻之，伯之遂降。还拜中书侍郎，迁司空从事中郎，卒官。<br>
		<br>
		　　迟辞采丽逸，时有钟嵘着诗评云：「范云婉转清便，如流风回雪。迟点缀映媚，似落花依草。虽取贱文通，而秀于敬子。」其见称如此。<br>
		<br>
		　　仲孚字公信，灵鞠从孙也。少好学，读书常以中宵钟鸣为限。灵鞠尝称为千里驹也。齐永明初，为国子生 。王俭曰 
		：「东南之美，复见丘生。」举高第,未调，还乡里。家贫，乃结群盗为之计，劫掠三吴。仲孚聪明有智略，群盗畏服，所行皆果，故亦不发。为于湖令，有能名，太守吕文显当时幸臣，陵诋属县，仲孚独不为屈。<br>
		<br>
		　　明帝即位，为曲阿令，会稽太守王敬则反，乘朝廷不备，反问至而前锋已届曲阿。仲孚凿长冈埭，泻渎水，以阻其路。敬则军至，遇渎涸，果顿兵不得进，遂败。仲孚以拒守功，迁山阴令，居职甚有声称。百姓谣曰：「二傅、沉、刘，不如一丘。」前世傅琰父子、沈宪、刘玄明相继宰山阴，并有政绩，言仲孚皆过之。齐末政乱，颇有赃贿，为有司所举，将见收，窃逃还都，会赦不问。<br>
		<br>
		　　梁武帝践阼，复为山阴令。仲孚长于拨烦，善适权变，吏人敬服，号称神明，政为天下第一。后为卫尉卿，恩任甚厚。初起双阙，以仲孚领大匠，累迁豫章内史，在郡更励清节。顷之卒，赠给事黄门侍郎。丧将还，豫章老幼号哭攀送，车轮不得前。仲孚为左丞，撰皇典二十卷，南宫故事百卷，又撰尚书具事杂仪行于世。<br>
		<br>
		　　檀超字悦祖，高平金乡人也。祖嶷之字弘宗，宋南琅邪太 
		守。父道彪字万寿，位正员郎。超少好文学，放诞任气，解褐州西曹。萧惠开为别驾，超便抗礼。惠开自以地位居前，稍相陵辱，而超举动啸傲，不以地势推之，张目谓曰：「我与卿俱是国家微贱时外戚耳，何足以一爵高人！」萧太后，惠开之祖姑,长沙景王妃，超祖姑也，故超以此议之。惠开欣然，更为刎颈之交。<br>
		<br>
		　　后位国子博士，兼左丞。超嗜酒，好谈咏，自比晋郗超，言高平有二超，又谓人曰：「犹觉我为优也。」齐高帝赏爱之，后为司徒右长史。<br>
		<br>
		　　建元二年，初置史官，以超与骠骑记室江淹掌史职，上表立条例：开元纪号，不取宋年；封爵各详本传，无假年表。又制着十志，多为左仆射王俭所不同。既与物多忤，史功未就，徙交州，于路见杀。江淹撰成之，犹不备也。<br>
		<br>
		　　时有豫章熊襄着齐典，上起十代，其序云：「尚书尧典谓之虞书，则附所述通谓之齐书，名为河洛金匮。」<br>
		<br>
		　　又有吴迈远者，好为篇章，宋明帝闻而召之 。及见曰 
		：「此人连绝之外,无所复有。」迈远好自夸而蚩鄙他人,每作诗,得称意语，辄掷地呼曰：「曹子建何足数哉！」超闻而笑曰：「昔刘季绪才不逮于作者，而好抵诃人文章。季绪琐琐，焉足道哉，至于迈远，何为者乎。」<br>
		<br>
		　　超叔父道鸾字万安，位国子博士、永嘉太守，亦有文学，撰续晋阳秋二十卷。<br>
		<br>
		　　卞彬字士蔚，济阴冤句人也。祖嗣之，中领军。父延之，弱冠为上虞令，有刚气。会稽太守孟以令长裁之，积不能容，脱帻投地曰：「我所以屈卿者，政为此帻耳。今已投之卿矣。卿以一世勋门，而傲天下国士。」拂衣而去。<br>
		<br>
		　　彬险拔有才，而与物多忤。齐高帝辅政，袁粲、刘彦节、 
		王蕴等皆不同，而沉攸之又称兵反。粲、蕴虽败，攸之尚存。彬意犹以高帝事无所成，乃谓帝曰：「比闻谣云『可怜可念尸着服，孝子不在日代哭，列管暂鸣死灭族』。公颇闻不 
		？」时蕴居父忧，与粲同死，故云「尸着服」也。「服」者，衣也。」孝子不在日代哭」者，褚字也 
		。彬谓沈攸之得志，褚彦回当败，故言哭也。列管谓萧也。高帝不悦，及彬退，曰：「彬自作此。」后常于东府谒高帝，高帝时为齐王。彬曰：「殿下即东宫为府，则以青溪为鸿沟，鸿沟以东为齐，以西为宋。」仍咏诗云：「谁谓宋远，予望之。」遂大忤旨，因此摈废数年，不得仕进。乃拟赵壹穷鸟为枯鱼赋以喻意。<br>
		<br>
		　　后为南康郡丞。彬颇饮酒，摈弃形骸，仕既不遂，乃着蚤虱、蜗虫、虾蟆等赋，皆大有指斥。其蚤虱赋序曰：「余居贫，布衣十年不制，一袍之，有生所托，资其寒暑，无与易之。为人多病，起居甚疏，萦寝败絮，不能自释。兼摄性懈堕，懒事皮肤，澡刷不谨，茹迨时。四体狞狞，加以臭秽，故苇席蓬缨之间，蚤虱猥流。淫痒渭C，无时恕肉，探揣N撮，日不替手。虱有谚言，『朝生暮孙』，若吾之虱者，无汤沐之虑，绝相吊之忧，晏聚乎久裤烂布之裳，复不ビ谔植叮孙孙子子，三十五岁焉。」其略言皆实录也。又为禽兽决录。目禽兽云：「羊性淫而洌猪性卑而率，鹅性顽而傲，狗性险而出。」皆指斥贵势。其羊淫洌谓吕文显；猪卑率，谓朱隆之；鹅顽傲，谓潘敞；狗险出，谓文度。其险诣如此。虾蟆赋云：「纡青拖紫，名为蛤鱼。」世谓比令仆也。又云：「蝌斗唯唯，群浮水，唯朝继夕，聿役如鬼。」比令史谘事也。文章传于闾巷。后历尚书比部郎，安吉令，车骑记室。彬性好饮酒，以瓠壶瓢勺z皮为具，着帛冠，十二年不改易。以大瓠为火笼，什物多诸诡异。自称卞田居，妇为傅蚕室。或谓曰：「卿都不持操， 
		名器何由得升？」彬曰：「掷五木子，十掷辄K，岂复是掷子之拙。吾好掷，政极此耳。」后为绥建太守，卒官。<br>
		<br>
		　　永明中，琅邪诸葛勖为国子生，作云中赋，指祭酒以下，皆有形似之目。坐事系东冶，作东冶徒赋 
		。武帝见，赦之。又有陈郡袁嘏，自重其文，谓人云：「我诗应须大材迮之，不尔飞去。」建武末，为诸暨令，被王敬则贼所杀。<br>
		<br>
		　　时有广陵高爽，博学多材。刘`为晋陵县，爽经途诣之，了不相接，爽甚衔之。俄而爽代`为县，`遣迎赠甚厚。爽受饷，答书云：「高晋陵自答。」人问其所以，答云：「刘`饷晋陵令耳，何关爽事。」又有人送书与爽告踬，云：「比日守羊困苦。」爽答曰：「守羊无食，何不货羊籴米。」孙抱为延陵县，爽又诣之，抱了无故人之怀。爽出从县合下过，取笔书鼓云：「徒有八尺围，腹无一寸肠，面皮如许厚，受打未讵央。」爽机悟多如此。坐事被系，作镬鱼赋以自况，其文甚工 
		。后遇赦免，卒。抱东莞人。父廉，吴兴太守。抱善吏职，形体肥壮，腰带十围，爽故以此激之。<br>
		<br>
		　　丘巨源，兰陵兰陵人也。少举丹阳郡孝廉，为宋孝武所知。大明五年，敕助徐爰撰国史。帝崩，江夏王义恭取掌书记。明帝即位，使参诏诰，引在左右。自南台御史为王景文镇军参军。宁丧还家。<br>
		<br>
		　　元徽初，桂阳王休范在寻阳，以巨源有笔翰，遣船迎之，饷以钱物。巨源因齐高帝自启，敕板起之，使留都下。桂阳事起，使于中书省撰符檄，事平，除奉朝请。巨源望有封赏，既而不获，乃与尚书令袁粲书自陈，竟不被申。沈攸之事，高帝又使为尚书符荆州，以此又望赏异，自此意常不满。<br>
		<br>
		　　后除武昌太守，拜竟，不乐江外行。武帝问之，巨源曰：「古人云，『宁饮建邺水，不食武昌鱼』。臣年已老，宁死于 
		建邺。」乃以为余杭令。明帝为吴兴，巨源作秋胡诗，有讥刺语，以事见杀。时又有会稽孔广、孔逭皆才学知名。<br>
		<br>
		　　广字淹源，美容止，善吐论。王俭、张绪咸美之。俭常云：「广来使人废簿领，匠不须来，来则莫听去。」绪数巾车诣之，每叹云：「孔广使吾成轻薄祭酒。」仕至扬州中从事。<br>
		<br>
		　　逭抗直有才藻，制东都赋，于时才士称之。陈郡谢瀹年少时游会稽还，父庄问：「入东何见，见孔逭不？」见重如此。着三吴决录，不传。终于卫军武陵王东曹掾。又时有虞通之、虞和、司马宪、袁仲明、孙诜等，皆有学行，与广埒名。<br>
		<br>
		　　通之、和皆会稽余姚人，通之善言易，至步兵校尉。<br>
		<br>
		　　和位中书郎、廷尉，少好学，居贫屋漏，恐湿坟典，乃舒被覆书，书获全而被大湿。时人以比高凤。<br>
		<br>
		　　宪字景思，河内温人，待诏东观为学士，至殿中郎，口辩有才地，使魏见称于北。<br>
		<br>
		　　仲明，陈郡人，撰晋史，未成而卒。初仲明与刘融、卞铄俱为袁粲所赏，恒在坐席。粲为丹阳尹，取铄为主簿。好诗赋，多讥刺世人，坐徙巴州。<br>
		<br>
		　　诜字休群，太原中都人，爱文，尤赏泉石。卒于御史中丞。王智深字云才，琅邪临沂人也。少从陈郡谢超宗学属文。<br>
		<br>
		　　好饮酒，拙涩乏风仪 。仕齐为豫章王大司马参军，兼记室。<br>
		<br>
		　　武帝使太子家令沈约撰宋书，疑立袁粲传，以审武帝。帝曰：「袁粲自是宋家忠臣。」约又多载孝武、明帝诸亵黩事，上遣左右语约曰：「孝武事迹不容顿尔。我昔经事宋明帝，卿可思讳恶之义。」于是多所省除。又敕智深撰宋纪，召见芙蓉堂，赐衣服给宅。智深告贫于豫章王，王曰：「须卿书成，当相论以禄。」书成三十卷。武帝后召见智深于璇明殿，令拜表奏上，表未奏而武帝崩。隆昌元年，敕索其书。智深迁为竟陵 
		王司徒参军。免官。<br>
		<br>
		　　家贫无人事，尝饿五日不得食，掘莞根食之。司空王僧虔及子志分与衣食。卒于家。<br>
		<br>
		　　崔慰祖字悦宗，清河东武城人也。父庆绪，永明中为梁州刺史。慰祖解褐奉朝请。父丧不食盐，母曰：「汝既无兄弟，又未有子胤。毁不灭性，政当不进肴羞耳，如何绝盐。吾今亦不食矣。」慰祖不得已，从之。父梁州之资，家财千万，散与宗族。漆器题为「日」字，「日」字之器流乎远近 
		。料得父时假贳文疏，谓族子曰：「彼有自当见还，彼无吾何言哉。」悉火焚之。<br>
		<br>
		　　好学，聚书至万卷。邻里年少好事者来从假借，日数十帙。慰祖亲自取与，未尝为辞。<br>
		<br>
		　　为始安王遥光抚军刑狱，兼记室。遥光好棋，数召慰祖对戏。慰祖辄辞拙，非朔望不见也。<br>
		<br>
		　　建武中诏举士，从兄慧景举慰祖及平原刘孝标并硕学。帝欲试以百里，慰祖辞不就。国子祭酒沈约、吏部郎谢I尝于吏部省中宾友俱集，各问慰祖地理中所不悉十余事，慰祖口吃无华辞，而酬据精悉，一座称服之。I叹曰：「假使班、马复生，无以过此。」<br>
		<br>
		　　慰祖卖宅须四十五万，买者云：「宁有减不 ？」答曰 
		：「诚异韩伯休，何容二价。」买者又曰：「君但卖四十六万，一万见与。」慰祖曰：「岂是我心乎？」<br>
		<br>
		　　少与侍中江祀款，及祀贵，常来候之，而慰祖不往也。与丹阳丞刘h素善，遥光据东府反，慰祖在城内。城未溃一日，h谓之曰：「卿有老母，宜出。」命门者出之。慰祖诣阙自首，系尚方，病卒。<br>
		<br>
		　　慰祖着海岱志，起太公迄西晋人物，为四十卷，半成。临 
		卒，与从弟纬书云：「常欲更注迁、固二史，采史、汉所漏二百余事，在厨簏，可检写之，以存大意。海岱志良未周悉，可写数本付护军诸从事人一通，及友人任P、徐寅、刘洋、裴揆，令后世知吾微有素业也。」又令以棺亲土，不须砖，勿设灵座。<br>
		<br>
		　　祖冲之字文远，范阳遒人也。曾祖台之，晋侍中。祖昌，宋大匠卿。父朔之，奉朝请。<br>
		<br>
		　　冲之稽古，有机思，宋孝武使直华林学省，赐宅宇车服。解褐南徐州从事、公府参军。<br>
		<br>
		　　始元嘉中，用何承天所制历，比古十一家为密。冲之以为尚疏，乃更造新法，上表言之。孝武令朝士善历者难之，不能屈。会帝崩不施行。<br>
		<br>
		　　历位为娄县令，谒者仆射。初，宋武平关中，得姚兴指南车，有外形而无机杼，每行，使人于内转之。升明中，齐高帝辅政，使冲之追修古法。冲之改造铜机，圆转不穷，而司方如一，马钧以来未之有也。时有北人索驭者亦云能造指南车，高帝使与冲之各造，使于乐游苑对共校试，而颇有差僻，乃毁而焚之。晋时杜预有巧思，造欹器，三改不成。永明中，竟陵王子良好古，冲之造欹器献之，与周庙不异。文惠太子在东宫，见冲之历法，启武帝施行。文惠寻薨又寝。<br>
		<br>
		　　转长水校尉，领本职。冲之造安边论，欲开屯田，广农殖。建武中，明帝欲使冲之巡行四方，兴造大业，可以利百姓者，会连有军事，事竟不行。<br>
		<br>
		　　冲之解钟律博塞，当时独绝，莫能对者。以诸葛亮有木牛流马，乃造一器，不因风水，施机自运，不劳人力。又造千里船，于新亭江试之，日行百余里。于乐游苑造水碓磨，武帝亲自临视。又特善算。永元二年卒，年七十二。着易老庄义，释论语、孝经，注九章，造缀述数十篇。子晒之。 
		<br>
		<br>
		　　晒之字景烁，少传家业，究极精微，亦有巧思。入神之妙，般、无以过也。当其诣微之时，雷霆不能入。尝行遇仆射徐勉，以头触之，勉呼乃悟。父所改何承天历时尚未行，梁天监初，晒之更修之，于是始行焉。位至太舟卿。<br>
		<br>
		　　晒之子皓，志节慷慨，有文武才略。少传家业，善算历。大同中为江都令，后拜广陵太守。<br>
		<br>
		　　侯景陷台城，皓在城中，将见害，乃逃归江西。百姓感其遗惠，每相蔽匿。广陵人来嶷乃说皓曰：「逆竖滔天，王室如毁，正是义夫发愤之秋，志士忘躯之日。府君荷恩重世，又不为贼所容。今逃窜草间，知者非一，危亡之甚，累棋非喻。董绍先虽景之心腹，轻而无谋，新克此州，人情不附，袭而杀之，此一壮士之任耳。今若纠率义勇，立可得三二百人。意欲奉戴府君，剿除凶逆，远近义徒，自当投赴。如其克捷，可立桓、文之勋；必天未悔祸，事生理外，百代之下，犹为梁室忠臣。若何？」皓曰：「仆所愿也，死且甘心。」为要勇士耿光等百余人袭杀景兖州刺史董绍先，推前太子舍人萧勉为刺史，结东魏为援。驰檄远近，将讨景。景大惧，即日率侯子鉴等攻之。城陷，皓见执，被缚射之，箭遍体，然后车裂以徇。城中无少长，皆埋而射之。<br>
		<br>
		　　来嶷字德山，幼有奇节，兼资文武。既与皓义举，邵陵王承制除步兵校尉、秦郡太守，封永宁县侯。及皓败，并兄弟子侄遇害者十六人。子法敏逃免，仕陈为海陵令。<br>
		<br>
		　　贾希镜，平阳襄陵人也。祖弼之，晋员外郎。父匪之，骠骑参军。家传谱学。宋孝武时，青州人发古冢，铭云：「青州世子，东海女郎。」帝问学士鲍照、徐爰、苏宝生，并不能悉。希镜对曰：「此是司马越女嫁苟儿。」检访果然，由是见遇，敕希镜注郭子。 
		<br>
		<br>
		　　升明中，齐高帝嘉希镜世学，取为骠骑参军、武陵王国郎中令。历大司马司徒府参军。竟陵王子良使希镜撰见客谱，出为句容令。<br>
		<br>
		　　先是，谱学未有名家，希镜祖弼之广集百氏谱记，专心习业。晋太元中，朝廷给弼之令史书吏，撰定缮写，藏秘阁及左户曹。希镜三世传学，凡十八州士族谱，合百帙，七百余卷，该究精悉，皆如贯珠，当时莫比。永明中，卫将军王俭抄次百家谱，与希镜参怀撰定。<br>
		<br>
		　　建武初，希镜迁长水校尉，伧人王泰宝买袭琅邪谱，尚书令王晏以启明帝，希镜坐被收，当极法。子栖长谢罪，稽颡流血，朝廷哀之，免希镜罪。后为北中郎参军，卒。撰氏族要状及人名书，并行于时。<br>
		<br>
		　　袁峻字孝高，陈郡阳夏人，魏郎中令涣之八世孙也。早孤，笃志好学。家贫无书，每从人假借，必皆抄写，自课日五十纸，纸数不登则不止。讷言语，工文辞。梁武帝雅好辞赋，时献文章于南阙者相望焉。天监六年，峻乃拟扬雄官箴奏之。帝嘉焉，赐束帛，除员外郎，散骑侍郎，直文德学士省，抄史记、汉书各为二十卷。又奉敕与陆各制新阙铭云。<br>
		<br>
		　　刘昭字宣卿，平原高唐人，晋太尉九世孙也。祖伯龙，居父忧以孝闻，宋武帝敕皇太子诸王并往吊慰，官至少府卿。父彪，齐征虏晋安王记室。<br>
		<br>
		　　昭幼清警，通老、庄义。及长，勤学善属文，外兄江淹早相称赏。梁天监中，累迁中军临川王记室。<br>
		<br>
		　　初，昭伯父肜集众家晋书注干宝晋纪为四十卷，至昭集后汉同异以注范晔后汉，世称博悉。卒于剡令。集注后汉一百三十卷，幼童传一卷，文集十卷。<br>
		<br>
		　　子涤字言明，亦好学，通三礼，位尚书祠部郎，着先圣本 记十卷行于世。<br>
		<br>
		　　涤弟缓字含度，为湘东王中录事。性虚远，有气调，风流叠宕，名高一府。常云：「不须名位，所须衣食。不用身后之誉，唯重目前知见。」<br>
		<br>
		　　钟嵘字仲伟，颍川长社人，晋侍中雅七世孙也。父蹈，齐中军参军。<br>
		<br>
		　　嵘与兄瘛⒌苡觳⒑醚В有思理。嵘齐永明中为国子生，明周易。卫将军王俭领祭酒，颇赏接之。建武初，为南康王侍郎。时齐明帝躬亲细务，纲目亦密，于是郡县及六署九府常行职事，莫不争自启闻，取决诏敕。文武勋旧皆不归选部，于是凭势互相通进，人君之务，粗为繁密。嵘乃上书言：「古者明君揆才颁政，量能授职，三公坐而论道，九卿作而成务，天子可恭己南面而已。」书奏，上不怿，谓太中大夫顾痹唬骸钢俞珊稳耍欲断朕机务，卿识之不？」答曰：「嵘虽位末名卑，而所言或有可采。且繁碎职事，各有司存，今人主总而亲之，是人主愈劳而人臣愈逸，所谓代庖人宰而为大匠垡病！股喜还硕他言。<br>
		<br>
		　　永元末，除司徒行参军。梁天监初，制度虽革，而未能尽改前弊，嵘上言曰：「永元肇乱，坐弄天爵，勋非即戎，官以贿就。挥一金而取九列，寄片札以招六校。骑都塞市，郎将填街。服既缨组，尚为臧获之事，职虽黄散，犹躬胥徒之役。名实淆紊，兹焉莫甚。臣愚谓永元诸军官是素族士人，自有清贯，而因斯受爵，一宜削除，以惩浇竞。若吏姓寒人，听极其门品，不当因军遂滥清级。若侨杂伧楚，应在绥抚，正宜严断禄力，绝其妨正，直乞虚号而已。」敕付尚书行之。<br>
		<br>
		　　衡阳王元简出守会稽，引为宁朔记室，专掌文翰。时居士何胤筑室若邪山，山发洪水，漂拔树石，此室独存。元简令嵘 
		作瑞室颂以旌表之，辞甚典丽。迁西中郎晋安王记室。<br>
		<br>
		　　嵘尝求誉于沉约，约拒之。及约卒，嵘品古今诗为评，言其优劣，云「观休文众制，五言最优。齐永明中，相王爱文，王元长等皆宗附约。于时谢I未遒，江淹才尽，范云名级又微，故称独步。故当辞密于范，意浅于江」。盖追宿憾，以此报约也。顷之卒官。<br>
		<br>
		　　褡殖で穑位建康令卒。着良吏传十卷。<br>
		<br>
		　　屿字季望，永嘉郡丞。<br>
		<br>
		　　周兴嗣字思纂，陈郡项人也。世居姑孰，博学善属文。尝步自姑孰，投宿逆旅，夜有人谓曰：「子才学迈世，初当见识贵臣，卒被知英主。」言终不测所之。齐隆昌中，侍郎谢F为吴兴太守，唯与兴嗣初谈文史而已。及罢郡，因大相谈荐。<br>
		<br>
		　　梁天监初，奏休平赋，其文甚美，武帝嘉之，拜安成王国侍郎，直华林省。其年，河南献舞马，诏兴嗣与待诏到沆、张率为赋，帝以兴嗣为工，擢拜员外散骑侍郎，进直文德、寿光省。时武帝以三桥旧宅为光宅寺，敕兴嗣与陆各制寺碑，及成俱奏，帝用兴嗣所制。自是铜表铭、栅塘碣、檄魏文、次韵王羲之书千字，并使兴嗣为文。每奏，帝称善，赐金帛。后佐撰国史。兴嗣两手先患风疽，十二年，又染疠疾，左目盲。帝抚其手，嗟曰：「斯人而有斯疾。」手疏疽方以赐之。任P又爱其才，常曰：「兴嗣若无此疾，旬日当至御史中丞。」十七年，为给事中，直西省。周舍奉敕注武帝所制历代赋，启兴嗣与焉。普通二年卒。所撰皇帝实录、皇德记、起居注、职仪等百余卷，文集十卷。<br>
		<br>
		　　吴均字叔庠，吴兴故鄣人也。家世寒贱，至均好学有俊才，沉约尝见均文，颇相称赏。梁天监初，柳恽为吴兴，召补主簿，日引与赋诗。均文体清拔，有古气，好事者或学之，谓为「吴 
		均体」。均尝不得意，赠恽诗而去，久之复来，恽遇之如故，弗之憾也。荐之临川靖惠王，王称之于武帝，即日召入赋诗，悦焉。待诏著作，累迁奉朝请。<br>
		<br>
		　　先是，均将着史以自名，欲撰齐书，求借齐起居注及群臣行状，武帝不许，遂私撰齐春秋奏之。书称帝为齐明帝佐命，帝恶其实录，以其书不实，使中书舍人刘之遴诘问数十条，竟支离无对。敕付省焚之，坐免职。寻有敕召见，使撰通史，起三皇讫齐代。均草本纪、世家已毕，唯列传未就，卒。<br>
		<br>
		　　均注范晔后汉书九十卷，着齐春秋三十卷，庙记十卷，十二州记十六卷，钱唐先贤传五卷，续文释五卷，文集二十卷。先是有济阳江洪，工属文，为建阳令，坐事死。<br>
		<br>
		　　刘勰字彦和，东莞莒人也。父尚，越骑校尉。勰早孤，笃志好学。家贫不婚娶，依沙门僧佑居，遂博通经论，因区别部类，录而序之。定林寺经藏，勰所定也。<br>
		<br>
		　　梁天监中，兼东宫通事舍人，时七庙飨荐已用蔬果，而二郊农社犹有牺牲，勰乃表言二郊宜与七庙同改。诏付尚书议，依勰所陈。迁步兵校尉，兼舍人如故，深被昭明太子爱接。<br>
		<br>
		　　初，勰撰文心雕龙五十篇，论古今文体，其序略云：「予齿在逾立，尝夜梦执丹漆之礼器，随仲尼而南行，寤而喜曰：大哉，圣人之难见也，乃小子之垂梦欤！自生灵以来，未有如夫子者也。敷赞圣旨，莫若注经，而马、郑诸儒弘之已精，就有深解，未足立家。唯文章之用，实经典枝条，五礼资之以成，六典因之致用。于是搦笔和墨，乃始论文。其为文用四十九篇而已。」既成，未为时流所称。勰欲取定于沉约，无由自达，乃负书候约于车前，状若货鬻者。约取读，大重之，谓深得文理，常陈诸几案。<br>
		<br>
		　　勰为文长于佛理，都下寺塔及名僧碑志，必请勰制文。敕 与慧震沙门于定林寺撰经证。功毕，遂求出家，先燔须发自誓，敕许之。乃变服改名慧地云。<br>
		<br>
		　　何思澄字符静，东海郯人也。父敬叔，齐长城令，有能名。在县清廉，不受礼遗，夏节至，忽ッ攀茆茫数日中得米二千余斛，他物称是，悉以代贫人输租。<br>
		<br>
		　　思澄少勤学工文，为游庐山诗，沉约见之，大相称赏，自以为弗逮。约郊居宅新构阁斋，因命工书人题此诗于壁。傅昭尝请思澄制释奠诗，辞文典丽。<br>
		<br>
		　　天监十五年，敕太子詹事徐勉举学士入华林撰遍略，勉举思澄、顾协、刘杳、王子云、钟屿等五人以应选。八年乃书成，合七百卷。思澄重交结，分书与诸宾朋校定，而终日造谒。每宿昔作名一束，晓便命驾，朝贤无不悉狎，狎处即命食。有人方之楼护，欣然当之。投晚还家，所赍名必尽。自廷尉正迁书侍御史。宋、齐以来，此职甚轻，天监初始重其选。车前依尚书二丞给三驺，执盛印青囊，旧事纠弹官印绶在前故也。后除安西湘东王录事参军，兼东宫通事舍人。时徐勉、周舍以才具当朝，并好思澄学，常递日招致之。后卒于宣惠武陵王中录事参军。文集十五卷。<br>
		<br>
		　　初，思澄与宗人逊及子朗俱擅文名，时人语曰：「东海三何，子朗最多。」思澄闻之曰：「此言误耳。如其不然，故当归逊。」思澄意谓宜在己也。<br>
		<br>
		　　子朗字世明，早有才思。周舍每与谈，服其精理。尝为败冢赋，拟庄周马棰，其文甚工。世人语曰：「人中爽爽有子朗。」卒于国山令，年二十四。集行于世。<br>
		<br>
		　　王子云，太原人，及江夏费昶，并为闾里才子。昶善为乐府，又作鼓吹曲。武帝重之，敕曰：「才意新拔，有足嘉异。昔郎恽博物，卞兰巧辞。束帛之赐,实惟劝善。可赐绢十匹。」 
		子云尝为自吊文，甚美。<br>
		<br>
		　　任孝恭字孝恭，临淮人也。曾祖农夫，宋南豫州刺史。农夫弟候伯，位辅国将军、行湘州事，并任将帅。<br>
		<br>
		　　孝恭幼孤，事母以孝闻。精力勤学，家贫无书，常崎岖从人假借，每读一遍，讽诵略无所遗。外祖丘它与武帝有旧，帝闻其有才学，召入西省撰史。初为奉朝请，进直寿光省，为司文侍郎，俄兼中书通事舍人。敕遣制建陵寺x下铭，又启撰武帝集序文，并富丽。自是专掌公家笔翰。孝恭为文敏速，若不留思，每奏称善，累赐金帛。少从萧寺云法师读经论，明佛理，至是蔬食持戒，信受甚笃。而性颇自伐，以才能尚人，于流辈中多有忽略，世以此少之。<br>
		<br>
		　　太清二年，侯景寇逼，孝恭启募兵，隶萧正德。正德入贼，孝恭还赴台，台门闭，侯景获之，使作檄。求还私第检讨，景许之，因走入东府。城陷，景斩v之。文集行于世。<br>
		<br>
		　　颜协字子和，琅邪临沂人，晋侍中含七世孙也。父见远，博学有志行。初，齐和帝镇荆州，以为录事参军；及即位，兼御史中丞。梁武帝受禅，见远不食，发愤数日而卒。帝闻之，曰：「我自应天从人，何豫天下士大夫事？而颜见远乃至于此。」<br>
		<br>
		　　协幼孤，养于舅氏。少以器局称。博涉群书，工于草隶飞白。时吴人范怀约能隶书，协学其书，殆过真也。荆楚碑碣皆协所书。时又有会稽谢善勋能为八体六文，方寸千言，京兆韦仲善飞白，并在湘东王府。善勋为录事参军，仲为中兵参军。府中以协优于韦仲而减于善勋。善勋饮酒至数斗，醉后辄张眼大骂，虽复贵贱亲疏无所择也，时谓之谢方眼。而胸衿夷坦，有士君子之操焉。<br>
		<br>
		　　协家虽贫素，而修饰边幅，非车马未尝出游。湘东王出镇荆州，以为记室。时吴郡顾协亦在蕃邸，与协同名，才学相亚， 
		府中称为二协。舅陈郡谢┳洌协以有鞠养恩，居丧如伯叔礼，议者甚重焉。又感家门事义，不求显达，恒辞征辟，游于蕃府而已。卒，元帝甚叹惜之，为怀旧诗以伤之。<br>
		<br>
		　　协所撰晋仙传五篇，日月灾异图两卷，行于世。其文集二十卷，遇火湮灭。子之仪、之推，并早知名。<br>
		<br>
		　　纪少瑜字幼`，丹阳秣陵人也。本姓吴，养于纪氏，因而命族。早孤，幼有志节，常慕王安期之为人。年十三，能属文。初为京华乐，王僧孺见而赏之，曰：「此子才藻新拔，方有高名。」少瑜尝梦陆以一束青镂管笔授之，云「我以此笔犹可用，卿自择其善者。」其文因此遒进。<br>
		<br>
		　　年十九，始游太学，备探六经，博士东海鲍雅相钦悦。时有疾，请少瑜代讲。少瑜既妙玄言，善谈吐，辩捷如流。为晋安国中尉，即梁简文也，深被恩遇。后侍宣城王读。当阳公为郢州，以为功曹参军，转轻车限内记室，坐事免。大同七年，始引为东宫学士。邵陵王在郢，启求学士，武帝以少瑜充行。<br>
		<br>
		　　少瑜美容貌，工草书，吏部尚书到溉尝曰：「此人有大才而无贵仕。」将拔之，会溉去职。后除武陵王记室参军，卒。<br>
		<br>
		　　杜之伟字子大，吴郡钱唐人也。家世儒学，以三礼专门。父规，梁奉朝请。之伟幼精敏，有逸才。年十五，遍观文史及仪礼故事，时辈称其早成。仆射徐勉尝见其文，重其有笔力。<br>
		<br>
		　　中大通元年，梁武帝幸同泰寺舍身，敕勉撰仪注。勉以先无此礼，召之伟草具其仪。乃启补东宫学士，与学士刘陟等抄撰群书，各为题目，所撰富教、政道二篇，皆之伟为序。后兼太学限内博士。<br>
		<br>
		　　大同七年，梁皇太子释奠于国学，时乐府无孔子、颜子登歌词，令之伟制文，伶人传习，以为故事。再迁安前邵陵王刑 狱参军。<br>
		<br>
		　　之伟年位甚卑，特以强识俊才，颇有名当世。吏部尚书张缵深知之，以为廊庙之器。陈武帝为丞相，素闻其名，召补记室参军。迁中书侍郎，领大著作。及受禅，除鸿胪卿，余并如故。之伟求解著作，优敕不许。再迁太中大夫，仍敕撰梁史，卒官。文集十七卷。<br>
		<br>
		　　颜晃字符明，琅邪临沂人也。少孤贫，好学，有辞采。解褐梁邵陵王兼记室参军。时东宫学士庾信使府中，王使晃接对，信轻其少，曰：「此府兼记室几人？」晃曰：「犹当少于宫中学士。」当时以为善对。<br>
		<br>
		　　侯景之乱，奔荆州。承圣初，除中书侍郎。陈天嘉初，累迁员外散骑常侍，兼中书舍人，掌诏诰。卒，赠司农卿，谥曰贞子。 <br>
		<br>
		　　晃家世单门，傍无戚援，而介然修立，为当世所知。其表奏诏诰，下笔立成，便得事理。有集二十卷。<br>
		<br>
		　　岑之敬字思礼，南阳棘阳人也。父善纡，梁世以经学闻，官至吴宁令，司义郎。<br>
		<br>
		　　之敬年五岁，读孝经，每烧香正坐，亲戚咸加叹异。十六，策春秋左氏、制旨孝经义，擢为高第。御史奏曰：「皇朝多士，例止明经，若颜、闵之流，乃应高第。」梁武帝省其策，曰：「何妨我复有颜、闵邪。」因召入面试。令之敬升讲坐，敕中书舍人朱异执孝经，唱士孝章，武帝亲自论难。之敬剖释从横，左右莫不嗟服。仍除童子奉车郎，赏赐优厚。<br>
		<br>
		　　十八，预重云殿法会，时武帝亲行香，熟视之敬曰：「未几见兮，突而弁兮。」即日除太学限内博士。寻为寿光学士、司义郎。太清元年，表请试吏，除南沙令。<br>
		<br>
		　　承圣二年，除晋安王宣惠府中记室参军。时萧勃据岭表， 
		敕之敬宣旨慰喻。会魏克江陵，仍留广州。陈太建初还朝，授东宫义省学士。累迁南台书侍御史，征南府谘议参军。<br>
		<br>
		　　之敬始以经业进，而博涉文史，雅有词笔，不为醇儒。性谦谨，未尝以才学矜物，接引后进，恂恂如也。每母忌日营斋，必躬自洒扫，涕泣终日，士君子以笃行称之。十一年卒。有集十卷行于世。<br>
		<br>
		　　子德润，有父风，位中军吴兴王记室。<br>
		<br>
		　　何之元，庐江人也。祖僧达，齐南台书侍御史。父法胜，以行业闻。<br>
		<br>
		　　之元幼好学，有才思，居丧过礼。梁天监末，司空袁昂表荐之，因得召见。累迁信义令。其宗人敬容，位望隆重，频相顾访，之元终不造焉。或问其故，之元曰：「昔楚人得宠于观起，有马者皆亡。夫德薄任隆，必近覆败，吾恐不获其利而招其祸。」识者以是称之。<br>
		<br>
		　　侯景之乱，武陵王以太尉承制，授南梁州刺史、北巴西太守。武陵王自成都举兵东下，之元与蜀中人庶抗表请无行，王以为沮众，囚之元于舰中。及武陵兵败，之元从邵陵太守刘敝郡。俄而魏克江陵，刘弊洌王琳召为记室参军。及琳立萧庄，署为中书侍郎。王琳败，齐主以为扬州别驾，所居即寿春也。<br>
		<br>
		　　及众军北伐，湘州刺史始兴王叔陵遣功曹史柳咸赍书召之。之元始与陈朝有隙，书至大惶恐。读书至「孔璋无罪，左车见用」，遂随咸至湘州。再迁中卫府谘议参军。<br>
		<br>
		　　及叔陵诛，之元乃屏绝人事，着梁典，起齐永元元年，迄于琳遇获，七十五年行事，为三十卷。<br>
		<br>
		　　陈亡，移居常州之晋陵县。隋开皇十三年，卒于家。<br>
		<br>
		　　徐伯阳字隐忍，东海人也。父僧权，梁东宫通事舍人，领 秘书，以善书知名。<br>
		<br>
		　　伯阳敏而好学，善色养。家有史书，所读者近三千余卷。梁大同中，为候官令，甚得人和。侯景之乱，至广州依萧勃。勃平，还都。陈天嘉中，除司空侯安都府记室参军。太建初，与中记室李爽、记室张正见、左户郎贺彻、学士阮卓、黄门郎萧诠、三公郎王由礼、处士马枢、记室祖孙登、比部郎贺循、长史刘删等为文会友，后有蔡凝、刘助、陈暄、孔范亦预焉，皆一时士也。游宴赋诗，动成卷轴。伯阳为其集序，盛传于世。<br>
		<br>
		　　后除镇北新安王府中记室参军，兼南徐州别驾，带东海郡丞。鄱阳王为江州刺史，伯阳常奉使造焉。王率府僚与伯阳登匡岭置宴，酒酣，命笔赋剧韵三十，伯阳与祖孙登前成，王赐以奴婢杂物。后除镇右新安王府谘议参军事。闻姊丧，发疾卒。<br>
		<br>
		　　张正见字见赜，清河东武城人也。祖善之，魏散骑常侍、勃海长乐二郡太守。父修礼，魏散骑侍郎，归梁，仍拜本职，迁怀方太守。<br>
		<br>
		　　正见幼好学，有清才。梁简文在东宫，正见年十三，献颂，简文深赞赏之。梁元帝即位，为彭泽令。属丧乱，避地匡俗山。陈武帝受禅，正见还都。累迁尚书度支郎，撰史着士，卒。有集十四卷，其五言尤善。<br>
		<br>
		　　阮卓，陈留尉氏人也。祖诠，梁散骑侍郎。父问道，梁岳阳王府记室参军。<br>
		<br>
		　　卓幼聪敏，笃志经籍，尤工五言。性至孝，父随岳阳王出镇江州，卒，卓时年十五，自都奔赴，水浆不入口者累日。载柩还都，度彭蠡湖，中流遇疾风，船几没者数四，卓仰天悲号，俄而风息，人以为孝感之至。<br>
		<br>
		　　陈天康元年，为新安王府记室参军，随府转翊右记室，带撰史着士。及平欧阳纥，交址夷獠往往聚为寇抄，卓奉使招慰。 
		交址通日南、象郡，多金翠珠贝珍怪之产，前后使者皆致之，唯卓挺身而还，时论咸伏其廉。<br>
		<br>
		　　后为始兴王中卫府记室参军。及叔陵诛，后主谓朝臣曰：「阮卓素不同逆，宜加旌异。」至德元年，入为德教殿学士。寻兼通直散骑常侍，副王话聘隋。隋文帝夙闻其名，遣河东薛道衡、琅邪颜之推等与卓谈宴赋诗，赐遗加礼。<br>
		<br>
		　　还除南海王府谘议参军，以目疾不之官。退居里舍，改构亭宇，修山池卉木，招致宾友，以文酒自娱。陈亡入隋，行至江州，追感其父所终，遘疾卒。<br>
		<br>
		　　论曰：文章者，盖情性之风标，神明之律吕也。蕴思含豪，游心内运，放言落纸，气韵天成。莫不禀以生灵，迁乎爱嗜，机见殊门，赏悟纷杂，感召无象，变化不穷。发五声之音响，而出言异句，写万物之情状，而下笔殊形。畅自心灵，而宣之简素，轮扁之言，未或能尽。然纵假之天性，终资好习，是以古之贤哲，咸所用心。至若丘灵鞠等，或克荷门业，或夙怀慕尚，虽位有穷通，而名不可灭。然则立身之道，可无务乎。 
		<br>
		&nbsp;<br>
		<hr>
<a href="http://www.my285.com/"><span style="font-size: 11.5pt">梦远书城(<font face="华文新魏">my285.com</font>)</span></a>

<center><a href="073.htm">下一页</a>&nbsp;
<a href="index.htm">回目录</a>&nbsp; <a href="http://www.my285.com/">回首页</a></center></td>
</tr>
</table></div>


<div align="center">
<script src="http://www.my285.com/41tf/gdx.js"></script>
<script src="http://www.my285.com/41tf/wd.js"></script></div>


<center><script src="../../41tf/WB.js"></script></center>
<script src="../../41tf/wdp.js"></script>
<script src="../../41tf/wdt.js"></script>
<div style='display:"none"'><script src="../../41tf/tj.js"></script></div>

</body>


<!-- Mirrored from www.my285.com/shishu/nanshi/072.htm by HTTrack Website Copier/3.x [XR&CO'2007], Thu, 21 Mar 2013 05:24:48 GMT -->
</html>
