<html>


<!-- Mirrored from www.my285.com/shishu/nanshi/032.htm by HTTrack Website Copier/3.x [XR&CO'2007], Thu, 21 Mar 2013 05:24:17 GMT -->
<head>
<meta http-equiv="Content-Type" content="text/html; charset=gb2312">
<title>梦远书城_南史</title>
<style><!--
a {text-decoration:none}
a:hover {color: blue;text-decoration:underline}
-->
</style>
</head>
<center><script src="http://www.my285.com/41tf/DH1.js"></script></center>
<table border="0" width="100%" cellspacing="0" cellpadding="0" background="../../41tf/bj1.gif">
<tr><td align="center">
<script src="../../41tf/DH0.js"></script></td></tr></table>
<center><script src="../../41tf/DH.js"></script></center>
<div align="center">
<script src="http://www.my285.com/41tf/dd.js"></script>
<script src="http://www.my285.com/41tf/gds.js"></script></div>
<body bgcolor="#C0C0C0" text="#000000" link="##008282" vlink="#008282" 
topmargin="2" leftmargin="0" rightmargin="0" bottommargin="0"><div align="center">
<table border="0" width="80%" style="line-height: 150%">

<td>
		<a href="http://www.my285.com/"><font color="#008080">梦远书城</font></a><font 
  color="#008080"> &gt; </font><a href="index.htm"><font color="#008080">南史</font></a><font 
  color="#008080"> &gt;</font></td>	<tr>
		<td><font color="#008080">
		</font>&nbsp;&nbsp;&nbsp;&nbsp; <font face="楷体_GB2312">&nbsp;&nbsp;&nbsp;&nbsp;
		<font color="#9F0000" style="font-size: 16.5pt">&nbsp;&nbsp;&nbsp;&nbsp;&nbsp;&nbsp;&nbsp;卷三十二 
		列传第二十二</font></font><hr>
&nbsp;
		<br>
		<br>
		　　张邵<br>
		<br>
		　　桓玄篡位，父敞先为尚书，以答事微谬，降为廷尉卿。及宋武帝讨桓玄，邵白敞表献忠款，帝大悦，命署寺门曰：「有犯张廷尉家者，军法论。」事平，以敞为吴郡太守。及王谧为扬州，召邵补主簿。<br>
		<br>
		　　刘毅位居亚相，好士爱才，当世莫不辐凑，唯邵不往。亲故怪而问之，邵曰：「主公命世人杰，何烦多问。」刘穆之言于帝，帝益亲之，转太尉参军，署长流贼曹。<br>
		<br>
		　　卢循至蔡洲，武帝至石头，使邵守南城。时百姓水际望贼，帝不解其意，以问邵。邵曰：「节钺未反，奔散之不暇，亦何暇观望，今当无复恐耳。」帝以邵勤练忧公，重补州主簿。邵悉心政事，精力绝人，及诛刘藩，邵时在西州直庐，即夜诫众曹曰：「大军当大讨，可各各条仓库及舟船人领，至晓取办。」旦日，帝求诸簿最，应时即至，怪问其速。诸曹答曰：「宿受张主簿处分。」帝曰：「张邵可谓同人忧虑矣。」<br>
		<br>
		　　九年，世子始开征虏府，以邵补录事参军，转号中军，迁谘议参军，领记室。<br>
		<br>
		　　十一年，武帝北伐，邵请见曰：「人生危脆，宜有远虑。 
		若刘穆之邂逅不幸，谁可代之？尊业如此，若有不讳，则处分云何？」帝曰：「此自委穆之与卿耳。」<br>
		<br>
		　　青州刺史檀祗镇广陵，辄率众至滁中掩讨亡命，刘穆之虑其为变，议欲遣军。邵曰：「檀韶据中流，道济为军首，若有相疑之迹，则大府立危。不如逆遣慰劳，必无患也。」祗果不动。<br>
		<br>
		　　及穆之暴卒，朝廷b惧，便发诏以司马徐羡之代之。邵独曰：「今诚急病，任终在徐；然世子无专行之义，宜须谘。」信反，方使世子出命曰：「朝廷及大府事悉谘徐司马，其余启还。」武帝善其临事不挠，得大臣节。<br>
		<br>
		　　十四年，世子改授荆州，邵谏曰：「储贰之重，四海所系，不宜外出，敢以死请。」世子竟不行。<br>
		<br>
		　　文帝为中郎将、荆州刺史，以邵为司马，领南郡相，众事悉决于邵。武帝受命，以佐命功封临沮伯。分荆州立湘州，以邵为刺史，将署府，邵以长沙内地，非用武之国，置府妨人，乖为政要。从之。荆州刺史谢晦反，遗书要邵，邵不发函，使呈文帝。<br>
		<br>
		　　元嘉五年，转征虏将军，领宁蛮校尉、雍州刺史，加都督。初，王华与邵不和，及华参要，亲旧为之危心。邵曰：「子陵方弘至公，岂以私隙害正义。」是任也，华实举之。<br>
		<br>
		　　及至襄阳，筑长围，修立堤堰，创田数千顷，公私充给。丹、淅二川蛮屡为寇，邵诱其帅并出，因大会诛之，遣军掩其村落，悉禽。既失信群蛮，所在并起，水陆路断。七年，子敷至襄阳定省，当还都，群蛮欲断取之，会蠕蠕国献使下，蛮以为是敷，因掠之。邵坐降号扬烈将军。<br>
		<br>
		　　江夏王义恭镇江陵，以邵为抚军长史、持节、南蛮校尉。九年，坐在雍州营私畜取赃货二百四十五万，下廷尉，免官削 
		爵土。后为吴兴太守，卒。追复爵邑，谥曰简伯。<br>
		<br>
		　　邵临终遗命，祭以菜果，苇席为车需车，诸子从焉。长子敷。<br>
		<br>
		　　敷字景胤，生而母亡。年数岁问知之，虽童蒙便有感慕之色。至十岁许，求母遗物，而散施已尽，唯得一扇，乃缄录之。每至感思，辄开笥流涕。见从母，悲感哽咽。<br>
		<br>
		　　性整贵，风韵甚高，好读玄言，兼属文论。初，父邵使与高士南阳宗少文谈系象，往复数番。少文每欲屈，握麈尾叹曰：「吾道东矣。」于是名价日重。<br>
		<br>
		　　宋武帝闻其美，召见奇之，曰：「真千里驹也。」以为世子中军参军，数见接引。累迁江夏王义恭抚军记室参军。义恭就文帝求一学义沙门，会敷赴假还江陵，入辞，文帝令以后车载沙门往，谓曰：「道中可得言晤。」敷不奉诏，曰：「臣性不耐杂。」上甚不悦。<br>
		<br>
		　　迁正员中书郎。敷小名希父邵小名梨 。文帝戏之曰 
		：「虾稳缋妫俊勾鹪唬骸咐媸前俟之宗，虾胃冶纫病！怪惺樯崛饲锏薄⒅荇癫⒐芤务，以敷同省名家欲诣之。赳曰：「彼若不兼容接，便不如勿往，讵可轻行。」当曰：「吾等并已员外郎矣，何忧不得共坐。」敷先旁设二床，去壁三四尺。二客就席，敷呼左右曰：「移我远客。」赳等失色而去，其自标遇如此。<br>
		<br>
		　　善持音仪，尽详缓之致，与人别，执手曰：「念相闻。」余响久之不绝。张氏后进皆慕之，其源起自敷也。<br>
		<br>
		　　迁黄门侍郎，始兴王浚后将军司徒左长史，未拜，父在吴兴亡，成服凡十余日，始进水浆。葬毕不进盐菜，遂毁瘠成疾。伯父茂度每止譬之，辄更感恸，绝而复续。茂度曰：「我冀譬汝有益，但更甚耳。」自是不复往。未期而卒。孝武即位，诏旌其孝道，追赠侍中，改其所居称孝张里。 
		<br>
		<br>
		　　敷弟柬袭父封，位通直郎。柬勇力，手格猛兽，元凶以为辅国将军。孝武至新亭，柬出奔，坠淮死。子式嗣。弟冲。<br>
		<br>
		　　冲字思约，出继伯父敷。冲母戴J女，有仪范，张氏内取则焉。 
		冲少有至性，随从叔永为将帅，除盱眙太守。永征彭城遇寒，军人足胫冻断者十七八，冲足指皆堕。齐永明八年，为假节，监青冀二州行刺史事。冲父初卒，遗命「祭我必以乡土所产，无用牲物」。冲在镇，四时还吴国取果菜，每至A尝，辄流涕荐焉。仍转刺史。<br>
		<br>
		　　永元二年，为南兖州刺史，迁司州。裴叔业以寿春降魏，又迁冲南兖州刺史，并未拜。崔慧景事平，征建安王宝夤还都，以冲为郢州刺史，一岁之中，频授四州刺史，至是乃受任，封定襄侯。<br>
		<br>
		　　梁武帝起兵，手书喻意，又遣辩士说之，冲确然不回。东昏遣骁骑将军薛元嗣、制局监暨荣伯领兵及粮运送冲，使拒西师。元嗣等惩刘山阳之败，疑冲不敢进，停住夏首浦。闻梁武师将至，元嗣、荣伯相率入郢城。时竟陵太守房僧寄被代还至郢，东昏敕僧寄留守鲁山，除骁骑将军。僧寄谓冲曰：「下官虽未荷朝廷深恩，实蒙先帝厚泽。荫其树者不折其枝，实欲微立尘效。」冲深相许诺，共结盟誓，分部拒守。遣军主孙乐祖数千人助僧寄据鲁山岸立城垒。<br>
		<br>
		　　明年二月，梁武围鲁山城，遣军主曹景宗等过江攻郢城。冲中兵参军陈光静等间出击之，光静战死，冲固守不出。病将死，厉府僚以诚节，言终而卒。元嗣、荣伯与冲子孜及长史江夏程茂固守。东昏诏赠冲散骑常侍、护军将军。<br>
		<br>
		　　元嗣等处围城之中，无他经略，唯迎蒋子文及苏侯神，日禺中于州听上祀以求福，铃铎声昼夜不止。又使子文导从登陴 巡行，旦日辄复如之。识者知其将亡。<br>
		<br>
		　　僧寄病死，孙乐祖窘，以城降。<br>
		<br>
		　　郢被围二百余日，士庶病死者七八百家。鲁山陷后二日，程茂及元嗣等议降，使孜为书与梁武帝。冲故吏青州中从事房长瑜谓孜曰：「前使君忠贯昊天，操愈松竹，郎君但当端坐画一，以荷析薪。若天运不与，幅巾待命，以下从使君。今若随诸人之计，非唯郢州士女失高山之望，亦恐彼所不取也。」不从，卒以郢城降。时以冲及房僧寄比臧洪之被围也。赠僧寄益州刺史。<br>
		<br>
		　　畅字少微，邵兄子也。少有操行，为晋琅邪王国郎中令。从王至洛。还京都，宋武帝封药酒一罂付，使密加G毒，受命于道自饮而卒。<br>
		<br>
		　　畅少与从兄敷、演、镜齐名，为后进之秀。起家为太守徐佩之主簿，佩之被诛，畅驰出奔赴，制服尽哀，为论者所美。弟牧尝为a犬所伤，医云宜食虾蟆，牧甚难之。畅含笑先尝，牧因此乃食，创亦即愈。<br>
		<br>
		　　累迁太子中庶子。孝武镇彭城，畅为安北长史、沛郡太守。元嘉二十七年，魏太武南征，太尉江夏王义恭统诸军出镇彭城。太武亲率大众，去彭城数十里。彭城众力虽多，军食不足，义恭欲弃彭城南归，计议弥日不定。时历城众少食多，安北中兵参军沉庆之议欲以车营为函箱阵，精兵为外翼，奉二王及妃媛直趋历城，分城兵配护军将军萧思话留守。太尉长史何勖不同，欲席卷奔郁洲，自海道还都。二议未决，更集群僚谋之。畅曰：<br>
		<br>
		　　「若历城、郁洲有可至之理，下官敢不高赞 
		。今城内乏食，百姓咸有走情，但以关扃严固，欲去莫从耳。若一旦动脚，则各自散走，欲至所在，何由可得？今军食虽寡，朝夕犹未窘罄，岂有舍万安之术，而就危亡之道。若此计必用，下官请以颈血 
		污君马迹。」孝武闻畅议，谓义恭曰：「张长史言不可异也。」义恭乃止。<br>
		<br>
		　　魏太武得至，仍登城南亚父冢，于戏马台立毡屋。先是队主蒯应见执，其日晡时，太武遣送应至小门致意，求甘蔗及酒。孝武遣人送酒二器，甘蔗百挺；求骆驼。明日，太武又自上戏马台，复遣使至小门求与孝武相见，遣送骆驼并致杂物，使于南门受之。畅于城上与魏尚书李孝伯语。孝伯问：「君何姓？」答云：「姓张。」孝伯曰：「张长史。」畅曰：「君何得见识？」孝伯曰：「君声名远闻，足使我知。」因言说久之。城内有具思者尝在魏，义恭遣视，知是孝伯，乃开门进饷物。<br>
		<br>
		　　太武又求酒及甘橘，畅宣孝武旨，又致螺杯杂粽，南土所珍。太武复令孝伯传语曰：「魏主有诏借博具。」畅曰：「博具当为申致，有诏之言，政可施于彼国，何得称之于此。」孝伯曰：「邻国之君，何为不称诏于邻国之臣？」畅曰：「君之此称,尚不可闻于中华，况在诸王之贵，而独曰邻国之君邪。」孝伯曰：「魏主言太尉、镇军久阙南信，殊当忧邑，若欲遣信，当为护送。」畅曰：「此方间路甚多，不复以此劳魏主。」孝伯曰：「亦知有水路，似为白贼所断。」畅曰：「君着白衣，故称白贼邪？」孝伯大笑曰：「今之白贼亦不异黄巾、赤眉。」畅曰：「黄巾、赤眉似不在江南。」孝伯曰：「亦不离青、徐。」畅曰：「今者青、徐实为有贼，但非白贼耳。」又求博具，俄送与。<br>
		<br>
		　　太武又遣送毡及九种盐并胡豉，云「此诸盐各有所宜：白盐是魏主所食；黑者疗腹胀气懑，细刮取六铢，以酒服之；胡盐疗目痛；柔盐不用食，疗马脊创；赤盐、驳盐、臭盐、马齿盐四种，并不中食。胡豉亦中n。」又求黄甘，并云「魏主致意太尉、安北，何不遣人来至我间？彼此之情虽不可尽，要须 
		见我小大，知我老少，观我为人。若诸佐不可遣，亦可使僮来。」畅又宣旨答曰：「魏主形状才力，久为来往所具，李尚书亲自衔命，不患彼此不尽。故不复遣信。」又云：「魏主恨向所送马殊不称意，安北若须大马，当更送之；脱须蜀马，亦有佳者。」畅曰：「安北不乏良驷，送自彼意，非此所求。」义恭又饷炬烛十挺，孝武亦致锦一匹。又曰：「知更须黄甘，诚非所吝，但会不足周彼一军。向给魏主，未应便乏，故不复重付。」<br>
		<br>
		　　太武复求甘蔗安石榴，畅曰：「石榴出自邺下，亦当非彼所乏。」孝伯曰：「君南土膏粱，何为着郑烤而着此，使将士云何？」畅曰：「膏粱之言，诚为多愧，但以不武，受命统军，戎阵之间，不容缓服。」<br>
		<br>
		　　太武又遣就二王借箜篌、琵琶、筝、笛等器及棋子。孝伯辞辩亦北土之美，畅随宜应答，吐属如流，音韵详雅，风仪华润。孝伯及左右人并相视叹息。<br>
		<br>
		　　时魏声云当出襄阳，故以畅为南谯王义宣司空长史、南郡太守。 
		三十年，元凶s逆，义宣发哀之日，即便举兵。畅为元佐，位居僚首，哀容俯仰，荫映当时。举哀毕，改服着黄裤褶，出射堂简人。音姿容止，莫不瞩目，见者皆愿为尽命。事平，征为吏部尚书，封夷道县侯。<br>
		<br>
		　　义宣既有异图，蔡超等以畅人望，劝义宣留之。乃解南蛮校尉以授畅，加冠军将军，领丞相长史。畅遣门生荀僧宝下都，因颜竣陈义宣衅状。僧宝有私货，停巴陵不时下。会义宣起兵，津路断绝，僧宝遂不得去。<br>
		<br>
		　　义宣将为逆，遣嬖人翟灵宝告畅，畅陈必无此理，请以死保之。灵宝知畅不回，劝义宣杀以徇众，赖丞相司马竺超人得免。进号抚军，别立军部，以收人望。畅虽署文檄，而饮酒常 
		醉，不省文书。随义宣东下。梁山战败，于乱兵自归，为军人所掠，衣服都尽。遇右将军王玄谟乘舆出营，畅已得败衣，因排玄谟上舆。玄谟意甚不悦，诸将请杀之，队主张世营救得免。执送都，下廷尉，寻见原。<br>
		<br>
		　　起为都官尚书，转侍中，代子淹领太子右卫率。孝武宴朝贤，畅亦在坐。何偃因醉曰：「张畅故是奇才，同义宣作贼，亦能无咎，非才何以致此？」畅乃厉声曰：「太初之时，谁黄其合？」帝曰：「何事相苦。」初，元凶时，偃父尚之为元凶司空，义师至新林，门生皆逃，尚之父子与婢妾共洗黄合，故畅讥之。<br>
		<br>
		　　孝建二年，出为会稽太守。卒，谥曰宣。畅爱弟子辑，临终遗命，与辑合坟，论者非之。<br>
		<br>
		　　畅弟悦亦有美称，历侍中、临海王子顼前军长史、南郡太守。晋安王子勋建伪号，召拜为吏部尚书，与邓琬共辅伪政。事败，悦杀琬归降，复为太子中庶子。后拜雍州刺史。泰始六年，明帝于巴郡置三巴校尉，以悦补之，加持节、辅师将军，领巴郡太守。未拜卒。<br>
		<br>
		　　畅子浩，官至义阳王昶征北谘议参军。浩弟淹，黄门郎，封广晋县子，太子右卫率，东阳太守。逼郡吏烧臂照佛。百姓有罪，使礼佛赎愆，动至数千拜。坐免官禁锢。起为光禄勋，临川内史。后与晋安王子勋同逆，军败见杀。淹弟融。<br>
		<br>
		　　融字思光，弱冠有名。道士同郡陆修静以白鹭羽麈尾扇遗之，曰：「此既异物，以奉异人。」解褐为宋新安王子鸾行参军。王母殷淑仪薨，后四月八日建斋并灌佛，僚佐≌叨嘀烈煌颍少不减五千，融独注“偾。帝不悦曰：「融殊贫，当序以佳禄。」出为封溪令。从叔永出后渚送之曰：「似闻朝旨，汝寻当还。」融曰：「不患不还，政恐还而复去。」及行，路 
		经嶂，獠贼执融将杀食之。融神色不动，方作洛生咏，贼异之而不害也。<br>
		<br>
		　　浮海至交州，于海中遇风，终无惧色，方咏曰：「干鱼自可还其本乡，肉脯复何为者哉。」又作海赋，文辞诡激，独与众异。后以示镇军将军顾觊之，觊之曰：「卿此赋实超玄虚，但恨不道盐耳。」融即求笔注曰：「漉沙构白，熬波出素，积雪中春，飞霜暑路。」此四句后所足也。觊之与融兄有恩好，觊之卒，融身负坟土。在南与交趾太守卞展善。展于岭南为人所杀，融挺身奔赴。<br>
		<br>
		　　举秀才，对策中第。为尚书殿中郎，不就，改为仪曹郎。寻请假奔叔父丧，道中罚干钱敬道鞭杖五十，寄系延陵狱。大明五年制，二品清官行僮干杖，不得出十。为左丞孙缅所奏，免官。 
		复位，摄祠部、仓部二曹。时领军刘勉战死，融以祠部议，上应哭勉，见从。又俗人忌以正月开太仓，融议不宜拘束小忌。寻兼掌正厨，见宰杀，回车径去，自表解职。<br>
		<br>
		　　再迁南阳王友。融父畅为丞相长史，义宣事难，畅将为王玄谟所杀，时玄谟子瞻为南阳王长史，融启求去官，不许。融家贫欲禄，乃与从叔征北将军永书曰：「融昔幼学，早训家风，虽则不敏，率以成性。布衣韦带，弱年所安，箪食瓢饮，不觉不乐。但世业清贫，人生多待，榛栗枣修，女贽既长，束帛禽鸟，男礼已大。勉身就官，十年七仕，不欲代耕，何至此事。昔求三吴一丞，虽属舛错，今闻南康缺守，愿得为之。融不知阶级，阶级亦可不知融，政以求丞不得，所以求郡，求郡不得，亦可复求丞。」又与吏部尚书王僧虔书曰：「融天地之逸人也，进不辨贵，退不知贱，实以家贫累积，孤寡伤心，八侄俱孤，二弟顿弱，岂能山海陋禄，申融情累。阮籍爱东平土风，融亦 
		欣晋平闲外。」时议以融非御人才，竟不果。<br>
		<br>
		　　辟齐太傅掾，稍迁中书郎，非其所好。乞为中散大夫，不许。张氏自敷以来，并以理音辞、修仪范为事。至融风止诡越，坐常危膝，行则曳步，翘身仰首，意制甚多。见者惊异，聚观成，而融了无惭色。随例同行，常稽迟不进。高帝素爱融，为太尉时，与融款接。见融常笑曰：「此人不可无一，不可有二。」 
		即位后，手诏赐融衣曰：「见卿衣服粗故，诚乃素怀有本。交尔蓝缕，亦亏朝望。今送一通故衣，意谓虽故，乃胜新也。是吾所着，已令裁减，称卿之体；并履一量。」高帝出太极殿西室，融入问讯，弥时方登阶。及就席，上曰：「何乃迟为？「对曰：「自地升天，理不得速。」时魏主至淮而退，帝问：「何意忽来忽去。」未有答者，融时下坐，抗声曰：「以无道而来，见有道而去。」公卿咸以为捷。<br>
		<br>
		　　融善草书，常自美其能。帝曰：「卿书殊有骨力，但恨无二王法。」答曰：「非恨臣无二王法，亦恨二王无臣法。」融假还乡，诣王俭别。俭立此地举袂不前，融亦举手呼俭曰：「b曰『王前』。」俭不得已趋就之。融曰：「使融不为慕势，而令君为m士，岂不善乎。」常叹云：「不恨我不见古人，所恨古人又不见我。」<br>
		<br>
		　　融与吏部尚书何戢善，往诣戢，误通尚书刘澄。下车入门，乃曰：「非是。」至户望澄，又曰：「非是。」既造席视澄曰：「都自非是。」乃去。其为异如此。<br>
		<br>
		　　又为长沙王镇军，竟陵王征北谘议，并领记室，司徒从事中郎。永明二年，总明观讲，敕朝臣集听。融扶入就榻，私索酒饮之。事毕，乃长叹曰：「呜呼！仲尼独何人哉。」为御史中丞到炙奏免官，寻复职。 
		<br>
		<br>
		　　融形貌短丑，精神清彻，王敬则见融革带宽，殆将至髀，谓曰：「革带太急。」融曰：「既非步吏，急带何为？」融假东出，武帝问融住在何处，答曰：「臣陆处无屋，舟居无水。」后上问其从兄绪，绪曰：「融近东出，未有居止，权牵小船于岸上住。」上大笑。<br>
		<br>
		　　后使融接对北使李道固，就席，道固顾而言曰：「张融是宋彭城长史张畅子不？」融辊揪弥，曰：「先君不幸，名达六夷。」豫章王大会宾僚，融食炙，始行毕，行炙人便去。融欲求盐蒜，口终不言，方摇食指，半日乃息。出入朝廷，皆拭目惊观之。<br>
		<br>
		　　八年，朝臣贺众瑞公事，融扶入拜起，复为有司所奏，见原。迁司徒兼右长史。竟陵张欣时为诸暨令，坐罪当死，欣时父兴世讨宋南谯王义宣，官军欲杀融父畅，兴世以袍覆畅而坐之，以此得免。兴世卒，融着高履为负土成坟。至是，融启竟陵王子良乞代欣时死。子良答曰：「此乃是长史美事，恐朝有常典，不得如长史所怀。」迁黄门郎，太子中庶子，司徒左长史。<br>
		<br>
		　　融有孝义，忌月三旬不听乐，事嫂甚谨。父畅临终谓诸子曰：「昔丞相事难，吾以不同将见杀，缘司马竺超人得活，尔等必报其子。」后超人孙微冬月遭母丧居贫，融吊之，悉脱衣以为赙，披牛被而反。常以兄事微。豫章王嶷、竟陵王子良薨，自以身经佐吏，哭辄尽恸。建武四年，病卒，遗令建白砦揿迹不设祭，令人捉麈尾登屋复魂。曰：「吾生平所善，自当陵云一笑。三千买棺，无制新衾。左手执孝经、老子，右手执小品法华经。妾二人哀事毕，各遣还家。」曰：「吾生平之风调，何至使妇人行哭失声，不须暂停闺合。」 
		<br>
		<br>
		　　融玄义无师法，而神解过人，高谈鲜能抗拒。永明中遇疾，为门律，自序云：「吾文章之体，多为世人所惊，汝可师耳以心，不可使耳为心师也。夫文岂有常体，但以有体为常，政当有其体。丈夫当删诗、书，制礼乐，何至因循寄人篱下。」临卒，又戒其子曰：「手泽存焉，父书不读，况父音情，婉在其韵。吾意不然，别遗尔旨。吾文体英变，变而屡奇，岂吾天挺，盖不P家声。汝可号哭而看之。」融文集数十卷行于世，自名其集为玉海。司徒褚彦回问其故，融云：「盖玉以比德，海崇上善耳。」张氏前有敷、演、镜、畅，后有充、融、卷、稷。第六弟宝积，建武中，出为庐陵太守。时名流谢啤⒑蔚恪⒙交菹、孔至融弟铁之舍。点造坐便曰：「今日可谓盛集，二五我兄弟之流，阿六张氏保家之子。」顾见王思远曰：「卿诈作善，非实得也。」二五谓孔及融并第五。<br>
		<br>
		　　宝积永元中为湘州行事萧颖儆诮陵，乘腰舆诣颖伲举动自若。颖傥剩骸负沃林晚？」答曰：「本朝危乱，四海横流，既不能为比干之死，实未忍为微子之去，是以至晚。」颖偕钜晕善，即用为相府谘议。后位御史中丞。<br>
		<br>
		　　融与东海徐文伯兄弟厚。文伯字德秀，濮阳太守熙曾孙也。熙好黄、老，隐于秦望山，有道士过求饮，留一瓠卢瓜与之，曰：「君子孙宜以道术救世，当得二千石。」熙开之，乃扁鹊镜经一卷，因精心学之，遂名震海内。生子秋夫，弥工其术，仕至射阳令。尝夜有鬼呻吟，声甚凄怆，秋夫问何须，答言姓某，家在东阳，患腰痛死。虽为鬼痛犹难忍，请疗之 
		。秋夫曰 ：「云何厝法？」鬼请为刍人,案孔穴针之,秋夫如言，为灸四处，又针肩井三处，设祭埋之。明日见一人谢恩，忽然不见。当世伏其通灵。<br>
		<br>
		　　秋夫生道度、叔向，皆能精其业。道度有脚疾不能行，宋 
		文帝令乘小舆入殿，为诸皇子疗疾，无不绝验。位兰陵太守。宋文帝云：「天下有五绝，而皆出钱唐。」谓杜道鞠弹棋，范悦诗，褚欣远模书，褚胤围棋，徐道度疗疾也。<br>
		<br>
		　　道度生文伯，叔向生嗣伯。文伯亦精其业，兼有学行，倜傥不屈意于公卿，不以医自业。融谓文伯、嗣伯曰：「昔王微、嵇叔夜并学而不能，殷仲堪之徒故所不论。得之者由神明洞彻，然后可至，故非吾徒所及。且褚侍中澄富贵亦能救人疾，卿此更成不达。」答曰：「唯达者知此可崇，不达者多以为深累，既鄙之何能不耻之。」文伯为效与嗣伯相埒。宋孝武路太后病，众医不识。文伯诊之曰：「此石博小肠耳。」乃为水剂消石汤，病即愈。除鄱阳王常侍，遗以千金，旬日恩意隆重。宋明帝宫人患腰痛牵心，每至辄气欲绝，众医以为肉症。文伯曰：「此发症。」以油投之，即吐得物如发。稍引之长三尺，头已成蛇能动，挂门上适尽一发而已，病都差。宋后废帝出乐游苑门，逢一妇人有娠，帝亦善诊，诊之曰：「此腹是女也。」问文伯，曰：「腹有两子，一男一女，男左边，青黑，形小于女。」帝性急，便欲使剖。文伯恻然曰：「若刀斧恐其变异，请针之立落。」便写足太阴，补手阳明，胎便应针而落。两儿相续出，如其言。<br>
		<br>
		　　子雄亦传家业，尤工诊察，位奉朝请。能清言，多为贵游所善。事母孝谨，母终，毁瘠几至自灭。俄而兄亡，扶杖临丧，抚膺一恸，遂以哀卒。<br>
		<br>
		　　嗣伯字叔绍，亦有孝行，善清言，位正员郎，诸府佐，弥为临川王映所重。时直合将军房伯玉服五石散十许剂，无益，更患冷，夏日常复衣。嗣伯为诊之，曰：「卿伏热，应须以水发之，非冬月不可。」至十一月，冰雪大盛，令二人夹捉伯玉，解衣坐石，取冷水从头浇之，尽二十斛。伯玉口噤气绝，家人 
		啼哭请止。嗣伯遣人执杖防合，敢有谏者挝之。又尽水百斛，伯玉始能动，而见背上彭彭有气。俄而起坐，曰：「热不可忍，乞冷饮。」嗣伯以水与之，一饮一升，病都差。自尔恒发热，冬月犹单T衫，体更肥壮。<br>
		<br>
		　　常有妪人患滞冷，积年不差。嗣伯为诊之曰：「此尸注也，当取死人枕煮服之乃愈。」于是往古冢中取枕，枕已一边腐缺，服之即差。后秣陵人张景，年十五，腹胀面黄，众医不能疗，以问嗣伯。嗣伯曰：「此石Y耳，极难疗。当取死人枕煮之。」依语煮枕，以汤投之，得大利，并Y虫头坚如石，五升，病即差。后沉僧翼患眼痛，又多见鬼物，以问嗣伯 
		。嗣伯曰 
		：「邪气入肝，可觅死人枕煮服之。竟，可埋枕于故处。」如其言又愈。王晏问之曰：「三病不同，而皆用死人枕而俱差，何也？」答曰：「尸注者，鬼气伏而未起，故令人沉滞。得死人枕投之，魂气飞越，不得复附体，故尸注可差。石Y者久Y也，医疗既僻，Y虫转坚，世间药不能遣，所以须鬼物驱之然后可散，故令煮死人枕也。夫邪气入肝，故使眼痛而见魍魉，应须而邪物以钩之，故用死人枕也。气因枕去,故令埋于冢间也。」又春月出南篱门戏，闻笪屋中有呻吟声 
		。嗣伯曰：「此病甚重，更二日不疗必死。」乃往视，见一老姥称体痛，而处处有黑敢黑无数。嗣伯还煮斗余汤送令服之，服讫痛势愈甚，跳投床者无数。须臾所黑处皆拔出钉，长寸许。以膏涂诸疮口，三日而复，云「此名钉疽也」。<br>
		<br>
		　　时又有薛伯宗善徙痈疽，公孙泰患背，伯宗为气封之，徙置斋前柳树上。明旦痈消，树边便起一瘤如拳大。稍稍长二十余日，瘤大脓烂，出黄赤汁斗余，树为之痿损。<br>
		<br>
		　　论曰：有晋自宅淮海，张氏无乏贤良。及宋齐之间，雅道弥盛。其前则云敷、演、镜、畅，盖其尤著者也。然景胤敬爱 
		之道，少微立履所由，其殆优矣。思光行己卓越，非常俗所遵，齐高帝所云「不可有二，不可无一」，斯言其几得矣。徐氏妙理通灵，盖非常所至，虽古之和、鹊，何以加兹。融与文伯款好，故附之云尔。&nbsp;
		<br>
		<hr>
<a href="http://www.my285.com/"><span style="font-size: 11.5pt">梦远书城(<font face="华文新魏">my285.com</font>)</span></a>

<center><a href="033.htm">下一页</a>&nbsp;
<a href="index.htm">回目录</a>&nbsp; <a href="http://www.my285.com/">回首页</a></center></td>
</tr>
</table></div>


<div align="center">
<script src="http://www.my285.com/41tf/gdx.js"></script>
<script src="http://www.my285.com/41tf/wd.js"></script></div>


<center><script src="../../41tf/WB.js"></script></center>
<script src="../../41tf/wdp.js"></script>
<script src="../../41tf/wdt.js"></script>
<div style='display:"none"'><script src="../../41tf/tj.js"></script></div>

</body>


<!-- Mirrored from www.my285.com/shishu/nanshi/032.htm by HTTrack Website Copier/3.x [XR&CO'2007], Thu, 21 Mar 2013 05:24:17 GMT -->
</html>
