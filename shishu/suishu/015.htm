<html>

<!-- Mirrored from www.my285.com/shishu/suishu/015.htm by HTTrack Website Copier/3.x [XR&CO'2007], Thu, 21 Mar 2013 05:22:32 GMT -->
<head>
<meta http-equiv="Content-Type" content="text/html; charset=gb2312">
<title>梦远书城_隋书</title>
<link rel="stylesheet" href="images/wyt.css">

</head>
<center><script src="http://www.my285.com/41tf/DH1.js"></script></center>
<table border="0" width="100%" cellspacing="0" cellpadding="0" background="../../41tf/bj1.gif">
<tr><td align="center">
<script src="../../41tf/DH0.js"></script></td></tr></table>
<center><script src="../../41tf/DH.js"></script></center>
<div align="center">
<script src="http://www.my285.com/41tf/dd.js"></script>
<script src="http://www.my285.com/41tf/gds.js"></script></div><body bgcolor="#f7f7e7" topmargin="2" leftmargin="0" rightmargin="0" bottommargin="0">
<div align="center"><img src="images/logo.gif" width="165" height="41"></div>
<div align="center"><hr color="#B9F2BC" width=85%></div>
<div align=center><table width=85%>
   <tr><td align=right style="font-size:12pt; color: #079912; letter-spacing: 1px; line-height: 25px;">卷十五&nbsp;志第十  音乐下

</span></td></tr></table></div><p>
<div align="center"><center>
<table border="0" width="85%">
  <tr>
    <td style="font-size:12pt; line-height: 150%;"><br>
<br>　　开皇九年，平陈，获宋、齐旧乐，诏于太常置清商署以管之。求陈太乐令蔡子
元、于普明等，复居其职。由是牛弘奏曰：
<br>
<br>　　臣闻周有六代之乐，至《韶》、《武》而已。秦始皇改周舞曰《五行》，汉高
帝改《韶舞》曰《文始》，以示不相袭也。又造《武德》，自表其功，故高帝庙奏
《武德》、《文始》、《五行》之舞。又作《昭容》、《礼容》，增演其意。《昭
容》生于《武德》，盖犹古之《韶》也。《礼容》生于《文始》，矫秦之《五行》
也。文帝又作《四时》之舞，故孝景帝立，追述先功，采《武德舞》作《昭德舞》，
被之管弦，荐于太宗之庙。孝宣采《昭德舞》为《盛德舞》，更造新歌，荐于武帝
之庙。据此而言，递相因袭，纵有改作，并宗于《韶》。至明帝时，东平献王采
《文德舞》为《大武》之舞，荐于光武之庙。
<br>
<br>　　汉末大乱，乐章沦缺，魏武平荆州，获杜夔，以为军谋祭酒，使创雅乐。时散
骑侍郎邓静善咏雅歌，乐师尹胡能习宗祀之曲，舞师冯肃晓知先代诸舞。总练研精，
复于古乐，自夔始也。文帝黄初，改《昭容》之乐为《昭业乐》，《武德》之舞为
《武颂舞》，《文始》之舞为《大韶舞》，《五行》之舞为《大武舞》。明帝初，
公卿奏上太祖武皇帝乐曰《武始》之舞，高祖文皇帝乐曰《咸熙》之舞。又制乐舞，
名曰《章斌》之舞，有事于天地宗庙及临朝大飨，并用之。
<br>
<br>　　晋武帝泰始二年，遣傅玄等造行礼及上寿食举歌诗。张华表曰：“按汉、魏所
用，虽诗章辞异，兴废随时，至其韵逗曲折，并系于旧，一皆因袭，不敢有所改也。”
九年，荀勖典乐，使郭夏、宋识造《正德》、《大豫》之舞。改魏《昭武舞》曰
《宣武舞》，羽a舞曰《宜文舞》。江左之初，典章堙紊，贺循为太常卿，始有登
歌之乐。大宁末，阮孚等又增益之。咸和间，鸠集遗逸，没胡后，乐人颇复南度，
东晋因之，以具钟律。太元间，破苻永固，又获乐工杨蜀等，闲练旧乐，于是金石
始备。寻其设悬音调，并与江左是同。
<br>
<br>　　慕容垂破慕容永于长子，尽获苻氏旧乐。垂息为魏所败，其钟律令李佛等，将
太乐细伎，奔慕容德于。德迁都广固，子超嗣立，其母先没姚兴，超以太乐伎一
百二十人诣兴赎母。及宋武帝入关，悉收南渡。永初元年，改《正德舞》曰《前舞》，
《大武舞》曰《后舞》。文帝元嘉九年，太乐令钟宗之，更调金石。至十四年，典
书令奚纵，复改定之。又有《凯容》、《宣业》之舞，齐代因而用之。萧子显《齐
书・志》曰：“宋孝建初，朝议以《凯容舞》为《韶舞》，《宣业舞》为《武德舞》。
据《韶》为言，《宣业》即是古之《大武》，非《武德》也。”故《志》有《前舞
凯容》歌辞，《后舞凯容》歌辞者矣。至于梁初，犹用《凯容》、《宣业》之舞，
后改为《大壮》、《大观》焉。今人犹唤《大观》为《前舞》，故知乐名虽随代而
改，声韵曲折，理应常同。
<br>
<br>　　前克荆州，得梁家雅曲，今平蒋州，又得陈氏正乐。史传相承，以为合古。且
观其曲体，用声有次，请修缉之，以备雅乐。其后魏洛阳之曲，据《魏史》云“太
武平赫连昌所得”，更无明证。后周所用者，皆是新造，杂有边裔之声。戎音乱华，
皆不可用。请悉停之。
<br>
<br>　　制曰：“制礼作乐，圣人之事也，功成化洽，方可议之。今宇内初平，正化未
洽。遽有变革，我则未暇。”晋王广又表请，帝乃许之。
<br>
<br>　　牛弘遂因郑译之旧，又请依古五声六律，旋相为宫。雅乐每宫但一调，唯迎气
奏五调，谓之五音。缦乐用七调，祭祀施用。各依声律尊卑为次。高祖犹忆妥言，
注弘奏下，不许作旋宫之乐，但作黄钟一宫而已。于是牛弘及秘书丞姚察、通直散
骑常侍许善心、仪同三司刘臻、通直郎虞世基等，更共详议曰：
<br>
<br>　　后周之时，以四声降神，虽采《周礼》，而年代深远，其法久绝，不可依用。
谨案《司乐》：“凡乐，圜钟为宫，黄钟为角，太簇为徵，姑洗为羽，舞《云门》
以祭天。函钟为宫，太簇为角，姑洗为徵，南吕为羽，舞《咸池》以祭地。黄钟为
宫，大吕为角，太簇为徵，圜钟为羽，舞《韵》以祀宗庙。”马融曰：“圜钟，应
钟也。”贾逵、郑玄曰：“圜钟，夹钟也。”郑玄又云：“此乐无商声，祭尚柔刚，
故不用也。”干宝云：“不言商，商为臣。王者自谓，故置其实而去其名，若曰有
天地人物，无德以主之，谦以自牧也。”先儒解释，既莫知适从。然此四声，非直
无商，又律管乖次，以其为乐，无克谐之理。今古事异，不可得而行也。
<br>
<br>　　按《东观书・马防传》，太子丞鲍等上作乐事，下防。防奏言：“建初二年
七月上言，天子食饮，必顺于四时五味，而有食举之乐。所以顺天地，养神明，
求福应也。今官雅乐独有黄钟，而食举乐但有太簇，皆不应月律，恐伤气类。可作
十二月均，各应其月气。公卿朝会，得闻月律，乃能感天，和气宜应。诏下太常评
焉。太常上言，作乐器直钱百四十六万，奏寝。今明诏复下，臣防以为可须上天之
明时，因岁首之嘉月，发太簇之律，奏雅颂之音，以迎和气。”其条贯甚具，遂独
施行。起于十月，为迎气之乐矣。又《顺帝纪》云：“阳嘉二年冬十月庚午，以春
秋为辟雍，隶太学，随月律。十月作应钟，三月作姑洗。元和以来，音戾不调，修
复黄钟，作乐器，如旧典。”据此而言，汉乐宫悬有黄钟均，食举太簇均，止有二
均，不旋相为宫，亦以明矣。计从元和至阳嘉二年，才五十岁，用而复止。验黄帝
听凤以制律吕，《尚书》曰“予欲闻六律五声”，《周礼》有“分乐而祭”。此圣
人制作，以合天地阴阳之和，自然之理，乃云音戾不调，斯言诬之甚也。
<br>
<br>　　今梁、陈雅曲，并用宫声。按《礼》：“五声十二律，还相为宫。”卢植云：
“十二月三管流转用事，当用事者为宫。宫，君也。”郑玄曰：“五声宫、商、角、
徵、羽。其阳管为律，阴管为吕。布十二辰，更相为宫，始自黄钟，终于南吕，凡
六十也。”皇侃疏：“还相为宫者，十一月以黄钟为宫，十二月以大吕为宫，正月
以太簇为宫。馀月放此。凡十二管，各备五声，合六十声。五声成一调，故十二调。”
此即释郑义之明文，无用商、角、徵、羽为别调之法矣。《乐稽耀嘉》曰：“东方
春，其声角，乐当宫于夹钟。馀方各以其中律为宫。”若有商、角之理，不得云宫
于夹钟也。又云：“五音非宫不调，五味非甘不和。”又《动声仪》：“宫唱而商
和，是谓善本，太平之乐也。”《周礼》：“奏黄钟，歌大吕，以祀天神。”郑玄
“以黄钟之钟，大吕之声为均。”均，调也。故崔灵恩云：“六乐十二调，亦不独
论商、角、徵、羽也。”又云：“凡六乐者，皆文之以五声，播之以八音。”故知
每曲皆须五声八音错综而能成也。《御寇子》云：“师文鼓琴，命宫而总四声，则
庆云浮，景风翔。”唯《韩诗》云：“闻其宫声，使人温厚而宽大。闻其商声，使
人方廉而好义。”及古有清角、清徵之流。此则当声为曲。今以五引为五声，迎气
所用者是也。馀曲悉用宫声，不劳商、角、徵、羽。何以得知？荀勖论三调为均首
者，得正声之名，明知雅乐悉在宫调。已外徵、羽、角，自为谣俗之音耳。且西凉、
龟兹杂伎等，曲数既多，故得隶于众调，调各别曲，至如雅乐少，须以宫为本，历
十二均而作，不可分配余调，更成杂乱也。
<br>
<br>　　其奏大抵如此。帝并从之。故隋代雅乐，唯奏黄钟一宫，郊庙飨用一调，迎气
用五调。旧工更尽，其馀声律，皆不复通。或有能为蕤宾之宫者，享祀之际肆之，
竟无觉者。
<br>
<br>　　弘又修皇后房内之乐，据毛苌、侯苞、孙毓故事，皆有钟声，而王肃之意，乃
言不可。又陈统云：“妇人无外事，而阴教尚柔，柔以静为体，不宜用于钟。”弘
等采肃、统以取正焉。高祖龙潜时，颇好音乐，常倚琵琶，作歌二首，名曰《地厚》、
《天高》，托言夫妻之义。因即取之为房内曲。命妇人并登歌上寿并用之。职在宫
内，女人教习之。
<br>
<br>　　初，后周故事，悬钟磬法，七正七倍，合为十四。盖准变宫、变徵，凡为七声，
有正有倍，而为十四也。长孙绍远引《国语》冷州鸠云：“武王伐殷，岁在鹑火。”
自鹑及驷，七位故也。既以七同其数，而以律和其声，于是有七律。又引《尚书大
传》“谓之七始”，其注云：“谓黄钟、林钟、太簇、南吕、姑洗、应钟、蕤宾也。”
歌声不应此者，皆去之。然据一均言也。宫、商、角、徵、羽为正，变宫、变徵为
和，加倍而有十四焉。又梁武帝加以浊倍，三七二十一而同为架，虽取繁会，声不
合古。又后魏时，公孙崇设钟磬正倍，参悬之。弘等并以为非，而据《周官・小胥
职》“悬钟磬，半之为堵，全之为肆”。郑玄曰：“钟磬编悬之，二八十六而在一
。钟一堵，磬一堵，谓之肆。”又引《乐纬》“宫为君，商为臣，君臣皆尊，各
置一副，故加十四而悬十六”。又据汉成帝时，犍为水滨得石磬十六枚，此皆悬八
之义也。悬钟磬法，每准之，悬八用七，不取近周之法悬七也。
<br>
<br>　　又参用《仪礼》及《尚书大传》，为宫悬陈布之法。北方北向，应钟起西，磬
次之，黄钟次之，钟次之，大吕次之，皆东陈。一建鼓在其东，东鼓。东方西向，
太簇起北，磬次之，夹钟次之，钟次之，姑洗次之，皆南陈。一建鼓在其南，东鼓。
南方北向，中吕起东，钟次之，蕤宾次之，磬次之，林钟次之，皆西陈。一建鼓在
其西，西鼓。西方东向，夷则起南，钟次之，南吕次之，磬次之，无射次之，皆北
陈。一建鼓在其北，西鼓。其大射，则撤北面而加钲鼓。祭天用雷鼓、雷鼗，祭地
用灵鼓、灵鼗，宗庙用路鼓、路鼗。各两设在悬内。
<br>
<br>　　又准《仪礼》，宫悬四面设D钟十二，各依辰位。又甲、丙、庚、壬位，各
设钟一，乙、丁、辛、癸位，各陈磬一。共为二十。其宗庙殿庭郊丘社并同。
树建鼓于四隅，以象二十四气。依月为均，四箱同作，盖取毛传《诗》云“四悬皆
同”之义。古者D钟据《仪礼》击为节检，而无合曲之义。又大射有二D，皆乱击
焉，乃无成曲之理。依后周以十二D相生击之，声韵克谐。每D钟、建鼓各一人。
每钟、磬各一人，歌二人，执节一人，琴、瑟、筝、筑各一人。每钟，竽、
笙、箫、笛、埙、篪各一人。悬内恰各一人，窃诙，吾在西。二舞各八佾。
乐人皆平巾帻、绛衣。乐器并采《周官》，参之梁代，择用其尤善者。其皆
金五博山，饰以崇牙，树羽旒苏。其乐器应漆者，天地之神皆p漆，宗庙及殿庭则
五色漆画。晋、宋故事，箱别各有恰，既同时戛之，今则不用。
<br>
<br>　　又《周官・大司乐》：“奏黄钟，歌大吕，舞《云门》，以祀天神。奏太簇，
歌应钟，舞《咸池》，以祭地o。奏姑洗，歌南吕，舞《大韶》，以祀四望。奏蕤
宾，歌函钟，舞《大夏》，以祭山川。奏夷则，歌小吕，舞《大护》，以享先妣。
奏无射，歌夹钟，舞《大武》，以享先祖。”此乃周制，立二王三恪，通己为六代
之乐。至四时祭祀，则分而用之。以六乐配十二调，一代之乐，则用二调矣。隋去
六代之乐，又无四望、先妣之祭，今既与古祭法有别，乃以神祗位次分乐配焉。奏
黄钟，歌大吕，以祀圆丘。黄钟所以宣六气也，耀魄天神，最为尊极，故奏黄钟以
祀之。奏太簇，歌应钟，以祭方泽。太簇所以赞阳出滞，昆仑厚载之重，故奏太簇
以祀之。奏姑洗，歌南吕，以祀五郊、神州。姑洗所以涤洁百物，五郊神州，天地
之次，故奏姑洗以祀之。奏蕤宾，歌函钟，以祭宗庙。蕤宾所以安静神人，祖宗有
国之本，故奏蕤宾以祀之。奏夷则，歌小吕，以祭社稷、先农。夷则所以咏歌九谷，
贵在秋成，故奏夷则以祀之。奏无射，歌夹钟，以祭巡狩方岳。无射所以示人轨物，
观风望秩，故奏无射以祀之。同用文武二舞。其圆丘降神六变，方泽降神八变，宗
庙E降神九变，皆用《昭夏》。其余祭享皆一变。又《周礼》，王出，奏《王夏》，
尸出，奏《肆夏》。叔孙通法，迎神奏《嘉至》。今亦随事立名。皇帝入出，皆奏
《皇夏》。群官入出，皆奏《肆夏》。食举上寿，奏《需夏》。迎、送神，奏《昭
夏》。荐献郊庙，奏《诚夏》。宴飨殿上，奏登歌。并文舞武舞，合为八曲。古有
宫、商、角、徵、羽五引，梁以三朝元会奏之。今改为五音，其声悉依宫商，不使
差越。唯迎气于五郊，降神奏之，《月令》所谓“孟春其音角”是也。通前为十三
曲。并内宫所奏《天高》、《地厚》二曲，于房中奏之，合十五曲。
<br>
<br>　　其登歌法，准《礼・效特牲》“歌者在上，匏竹在下。”《大戴》云：“清庙
之歌，悬一磬而尚拊搏。”又在汉代，独登歌者，不以丝竹乱人声。近代以来，有
登歌五人，别升于上，丝竹一部，进处阶前。此盖《尚书》“戛击鸣球，搏拊琴瑟
以咏，祖考来格”之义也。梁武《乐论》以为登歌者颂祖宗功业，检《礼记》乃非
元日所奏。若三朝大庆，百辟俱陈，升工籍殿，以咏祖考，君臣相对，便须涕。
以此说非通，还以嘉庆用之。后周登歌，备钟、磬、琴、瑟，阶上设笙、管。今遂
因之。合于《仪礼》荷瑟升歌，及笙入，立于阶下，间歌合乐，是燕饮之事矣。登
歌法，十有四人，钟东磬西，工各一人，琴、瑟、筝、筑各一人，并歌者三人，执
节七人，并坐阶上。笙、竽、箫、笛、埙、篪各一人，并立阶下。悉进贤冠，绛公
服。斟酌古今，参而用之。祀神宴会通行之。若有大祀临轩，陈于阶坛之上。若册
拜王公，设宫悬，不用登歌。释奠则唯用登歌，而不设悬。
<br>
<br>　　古者人君食，皆用当月之调，以取时律之声。使不失五常之性，调乘奶澹令
得时气之和。故鲍上言，天子食饮，必顺四时，有食举乐，所以顺天地，养神明，
可作十二月均，感天和气。此则殿庭月调之义也。祭祀既已分乐，临轩朝会，并用
当月之律。正月悬太簇之均，乃至十二月悬大吕之均，欲感君人情性，允协阴阳之
序也。
<br>
<br>　　又文舞六十四人，并黑介帻，冠进贤冠，绛纱连裳，内单，oF、领、衤巽、
裾、革带，乌皮履。十六人执N。十六人执Ｏ。十六人执旄。十六人执羽，左手皆
执a。二人执纛，引前，在舞人数外，衣冠同舞人。武舞六十四人，并服武弁，p
衣，革带，乌皮履。左执p干，右执大戚，依p干玉戚之文。二人执旌，居前，
二人执鼗，二人执铎。金T二，四人舆，二人作。二人执铙次之。二人执相，在左，
二人执雅，在右，各工一人作。自旌以下来引，并在舞人数外，衣冠同舞人。《周
官》所谓“以金T和鼓，金镯节鼓，金铙止鼓，金铎通鼓”也。又依《乐记》象德
拟功，初来就位，总干而山立，思君道之难也。发扬蹈厉，威而不残也。舞乱皆坐，
四海咸安也。武，始而受命，再成而定山东，三成而平蜀道，四成而北狄是通，五
成而江南是拓，六成复缀，以阐太平。高祖曰：“不须象功德，直象事可也。”然
竟用之。近代舞出入皆作乐，谓之阶步，咸用《肆夏》。今亦依定，即《周官》所
谓乐出入奏钟鼓也。又魏、晋故事，有《矛俞》、《弩俞》及p儒导引。今据《尚
书》直云干羽，《礼》文称羽a干戚。今文舞执羽a，武舞执干戚，其《矛俞》、
《弩俞》等，盖汉高祖自汉中归，巴、俞之兵，执仗而舞也。既非正典，悉罢不用。
<br>
<br>　　十四年三月，乐定。秘书监、奇章县公牛弘，秘书丞、北绛郡公姚察，通直散
骑常侍、虞部侍郎许善心，兼内史舍人虞世基，仪同三司、东宫学士饶阳伯刘臻等
奏曰：“臣闻蒉桴土鼓，由来斯尚，雷出地奋，著自《易经》。邃古帝王，经邦驭
物，揖让而临天下者，祀乐之谓也。秦焚经典，乐书亡缺，爰至汉兴，始加鸠采，
祖述增广，缉成朝宪。魏、晋相承，更加论讨，沿革之宜，备于故实。永嘉之后，
九服崩离，燕、石、苻、姚，遁据华土。此其戎乎，何必伊川之上，吾其左衽，无
复微管之功。前言往式，于斯而尽。金陵建社，朝士南奔，帝则皇规，粲然更备，
与内原隔绝，三百年于兹矣。伏惟明圣膺期，会昌在运。今南征所获梁、陈乐人，
及晋、宋旗章，宛然俱至。曩代所不服者，今悉服之，前朝所未得者，今悉得之。
化洽功成，于是乎在。臣等伏奉明诏，详定雅乐，博访知音，旁求儒彦，研校是非，
定其去就，取为一代正乐，具在本司。”于是并撰歌辞三十首，诏并令施用，见行
者皆停之。其人间音乐，流僻日久，弃其旧体者，并加禁约，务存其本。
<br>
<br>　　先是高祖遣内史侍郎李元操、直内史省卢思道等，列清庙歌辞十二曲。令齐乐
人曹妙达于太乐教习，以代周歌。其初迎神七言，象《元基曲》，献奠登歌六言，
象《倾杯曲》，送神礼毕五言，象《行天曲》。至是弘等但改其声，合于钟律，而
辞经敕定，不敢易之。至仁寿元年，炀帝初为皇太子，从飨于太庙，闻而非之。乃
上言曰：“清庙歌辞，文多浮丽，不足以述宣功德，请更议定。”于是制诏吏部尚
书、奇章公弘，开府仪同三司、领太子洗马柳顾言，秘书丞、摄太常少卿许善心，
内史舍人虞世基，礼部侍郎蔡徵等，更详故实，创制雅乐歌辞。其祠圆丘，皇帝入，
至版位定，奏《昭夏》之乐，以降天神。升坛，奏《皇夏》之乐。受玉帛，登歌，
奏《昭夏》之乐。皇帝降南陛，诣洗，洗爵讫，升坛，并奏《皇夏》。初升坛，
俎入，奏《昭夏》之乐。皇帝初献，奏《P夏》之乐。皇帝既献，作文舞之舞。皇
帝饮福酒，作《需夏》之乐。皇帝反爵于坫，还本位，奏《皇夏》之乐。武舞出，
作《肆夏》之乐。送神作《昭夏》之乐。就燎位，还大次，并奏《皇夏》。
<br>
<br>　　圜丘：
<br>
<br>　　降神，奏《昭夏》辞：
<br>
<br>　　肃祭典，协良辰。具嘉荐，俟皇臻。礼方成，乐已变。感灵心，回天眷。辟华
阙，下乾宫。乘精气，御祥风。望火，通田烛。膺介圭，受u玉。神之临，庆阴
阳。烟衢洞，宸路深。善既福，德斯辅。流鸿祚，遍区宇。
<br>
<br>　　皇帝升坛，奏《皇夏》辞：
<br>
<br>　　于穆我君，昭明有融。道济区域，功格玄穹。百神警卫，万国承风，仁深德厚，
信洽义丰。明发思政，勤忧在躬。鸿基惟永，福祚长隆。
<br>
<br>　　登歌辞：
<br>
<br>　　德深礼大，道高飨穆。就阳斯恭，陟配惟肃。血升气，冕裘标服。诚感清玄，
信陈史祝。祗承灵贶，载膺多福。
<br>
<br>　　皇帝初献，奏《P夏》辞：
<br>
<br>　　肇崇祀，大报尊灵。因高尽敬，扫地推诚。六宗随兆，五纬陪营。云和发韵，
孤竹扬清。我粢既洁，我酌惟明。元神是鉴，百禄来成。
<br>
<br>　　皇帝既献，奏文舞辞：
<br>
<br>　　皇矣上帝，受命自天。睿图作极，文教遐宣。四方监观，万品陶甄。有苗斯格，
无得称焉。天地之经，和乐具举。体徵咸萃，要荒式序。正位履端，秋霜春雨。
<br>
<br>　　皇帝饮福酒，奏《需夏》辞：
<br>
<br>　　礼以恭事，荐以飨时。载清玄酒，备洁芗萁。回旒分爵，思媚轩墀。惠均撤俎，
祥降受。十伦以具，百福斯滋。克昌厥德，永祚鸿基。
<br>
<br>　　武舞辞：
<br>
<br>　　御历膺期，乘乾表则。成功戡乱，顺时经国。兵澄宀模武弘七德。憬彼遐裔，
化行充塞。三道备举，二仪交泰。情发自中，义均莫大。祀敬恭肃，钟鼓繁会。万
国斯欢，兆人斯赖。享兹介福，康哉元首。惠我无疆，天长地久。
<br>
<br>　　送神奏《昭夏》辞：
<br>
<br>　　享序洽，祀礼施。神之驾，严将驰。奔精驱，长离耀。牲烟达，洁诚照。腾日
驭，鼓电鞭。辞下土，升上玄。瞻寥廓，杳无际。澹群心，留余惠。
<br>
<br>　　皇帝就燎，还大次，并奏《皇夏》，辞同上。
<br>
<br>　　五郊歌辞五首：迎送神、登歌，与圜丘同。
<br>
<br>　　青帝歌辞，奏角音：
<br>
<br>　　震宫初动，木德惟仁。龙精戒旦，鸟历司春。阳光煦物，温风先导。严处载惊，
膏田已冒。牺牲丰洁，金石和声。怀柔备礼，明德惟馨。
<br>
<br>　　赤帝歌辞，奏徵音：
<br>
<br>　　长赢开序，炎上为德。执礼司萌，持衡御国。重离得位，芒种在时。含樱荐实，
木权垂蕤。庆赏既行，高明可处。顺时立祭，事昭福举。
<br>
<br>　　黄帝歌辞，奏宫音：
<br>
<br>　　爰稼作土，顺位称坤。孕金成德，履艮为尊。黄本内色，宫实声始。万物资生，
四时咸纪。灵坛汛扫，盛乐高张。威仪孔备，福履无疆。
<br>
<br>　　白帝歌辞，奏商音：
<br>
<br>　　西成肇节，盛德在秋。三农稍已，九谷行收。金气肃杀，商威Ｐ戾。严风鼓茎，
繁霜殒带。厉兵诘暴，敕法慎刑。神明降嘏，国步惟宁。
<br>
<br>　　黑帝歌辞，奏羽音：
<br>
<br>　　玄英启候，冥陵初起。虹藏于天，雉化于水。严关重闭，星回日穷。黄钟动律，
广莫生风。玄樽示本，天产惟质。恩覃外区，福流景室。
<br>
<br>　　感帝奏《P夏》辞：迎送神、登歌，与圜丘同。
<br>
<br>　　E祖垂典，郊天有章。以春之孟，于国之阳。茧栗惟诚，陶匏斯尚。人神接礼，
明幽交场；鹆榻奠瘢火历载隆。蒸哉帝道，赫矣皇风。
<br>
<br>　　雩祭奏《P夏》辞：迎送神、登歌，与圜丘同。
<br>
<br>　　p明启候时载阳，肃若旧典延五方。嘉荐以陈盛乐奏，气序和平资灵v。公田
既雨私亦濡，人殷俗富政化敷。
<br>
<br>　　蜡祭奏《P夏》辞：迎送神、登歌，与圜丘同。
<br>
<br>　　四方有祀，八蜡酬功。收藏既毕，榛葛送终。使之必报，祭之斯索。三时告劳，
一日为泽。神祗必来，鳞羽咸致。惟义之尽，惟仁之至。年成物阜，罢役息人。皇
恩已洽，灵庆无垠。
<br>
<br>　　朝日、夕月歌诗二首：迎送神、登歌，与圜丘同。
<br>
<br>　　朝日奏《P夏》辞：
<br>
<br>　　扶木上朝暾，嵫山沉暮景。寒来游晷促，暑至驰辉永。时和合璧耀，俗泰重轮
明。执圭尽昭事，服冕罄虔诚。
<br>
<br>　　夕月奏《P夏》辞：
<br>
<br>　　澄辉烛地域，流耀镜天仪。历草随弦长，珠胎逐望亏。成形表蟾兔，窃药资王
母。西郊礼既成，幽坛福惟厚。
<br>
<br>　　方丘歌辞四首：唯此四者异，馀并同圜丘。
<br>
<br>　　迎神奏《昭夏》辞：
<br>
<br>　　柔功常阴德昭。陈瘗典，盛玄郊。篚幕清，k鬯馥。皇情虔，具僚肃。笙颂
合，鼓鼗会。出桂旗，屯孔盖。敬如在，肃有承。神胥乐，庆福膺。
<br>
<br>　　奠玉帛登歌：
<br>
<br>　　道惟生育，器乃包藏。报功称范，殷荐有常，六瑚已馈，五齐流香。贵诚尚质，
敬洽义彰。神祚惟永，帝业增昌。
<br>
<br>　　皇地o歌辞，奏《P夏》辞：
<br>
<br>　　厚载垂德，昆丘主神。阴坛吉礼，北至良辰。鉴水呈洁，牲栗表纯。樽壶夕视，
币玉朝陈。群望咸秩，精灵毕臻。祚流于国，祉被于人。
<br>
<br>　　送神歌辞，奏《昭夏》辞：
<br>
<br>　　奠既彻，献已周。竦灵驾，逝远游。洞四极，匝九县。庆方流，祉a遍。埋玉
气，掩牲芬。晰神理，显国文。
<br>
<br>　　神州奏《P夏》辞：迎送神、登歌，与方丘同。
<br>
<br>　　四海之内，一和之壤。地曰神州，物赖生长。咸池既降，泰折斯飨。牲簧泻冢
玉实两。九宇载宁，神功克广。
<br>
<br>　　社稷歌辞四首：迎送神、登歌，与方丘同。
<br>
<br>　　春祈社，奏《P夏》辞：
<br>
<br>　　厚地开灵，方坛崇祀。达以风露，树之松梓。勾萌既申，芟柞伊始。恭祈粢盛，
载膺休祉。
<br>
<br>　　春祈稷，奏《P夏》辞：
<br>
<br>　　粒食兴教，播厥有先。尊神致洁，报本惟虔。瞻榆束耒，望杏开田。方凭戬福，
伫咏丰年。
<br>
<br>　　秋报社，奏《P夏》辞：
<br>
<br>　　北墉申礼，单出表诚。丰牺入荐，华乐在庭。原显既平，泉流又清。如云已
望，高廪斯盈。
<br>
<br>　　秋报稷，奏《P夏》辞：
<br>
<br>　　人天务急，农亦勤止。或s或，惟Z惟芑。凉风戒时，岁云秋矣。物成则报，
功施必祀。
<br>
<br>　　先农，奏《P夏》辞：迎送神，与方丘同。
<br>
<br>　　农祥晨晰，土膏初起。春原m载，青坛致祀。敛跸长阡，回旌外谩７抠奘渭觯
山沈滓。亲事p弦，躬持黛耜。恭神务穑，受降祉。
<br>
<br>　　先圣先师，奏《P夏》辞：
<br>
<br>　　经国立训，学重教先。《三坟》肇册，《五典》留篇。开凿理著，陶铸功宣。
东胶西序，春诵夏弦。芳尘载仰，祀典无骞。
<br>
<br>　　太庙歌辞：
<br>
<br>　　迎神歌辞：
<br>
<br>　　务本兴教，尊神体国。霜露感心，享祀陈则。官联式序，奔走在庭。几筵结慕，
裸献惟诚。嘉乐载合，神其降止。永言保之，锡以繁祉。
<br>
<br>　　登歌辞：
<br>
<br>　　孝熙严祖，师象敬宗。惟皇肃事，有来邕邕。雕梁霞复，绣性浦亍９鄣伦
感，奉璋伊恭。彝芯∈危羽缀有容。升歌发藻，景福来从。
<br>
<br>　　俎入歌辞：郊丘、社、庙同。
<br>
<br>　　祭本用初，祀由功举。骏奔咸会，供神有序。明酌盈樽，丰牺实俎。幽金既荐，
缋错维旅。享由明德，香非稷黍。载流嘉庆，克固鸿绪。
<br>
<br>　　皇高祖太原府君神室歌辞：
<br>
<br>　　缔基发祥，肇源兴庆。乃仁乃哲，克明克令。庸宣国图，善流人咏。开我皇业，
七百同盛。
<br>
<br>　　皇曾祖康王神室歌辞：
<br>
<br>　　皇条俊茂，帝系灵长。丰功叠轨，厚利重光。福由善积，代以德彰。严恭尽礼，
永锡无疆。
<br>
<br>　　皇祖献王神室歌辞：
<br>
<br>　　盛才必达，丕基增旧。涉渭同符，迁等构。弘风迈德，义高道富。神鉴孔昭，
王猷克懋。
<br>
<br>　　皇考太祖武元皇帝神室歌辞：
<br>
<br>　　深仁冥著，至道潜敷。皇矣太祖，耀名天衢。翦商隆祚，奄宅隋区。有命既集，
诞开灵符。
<br>
<br>　　饮福酒歌辞：郊丘、社、庙同。
<br>
<br>　　神道正直，祀事有融。肃邕备礼，庄敬在躬。羞燔已具，奠酹将终。降祥惟永，
受福无穷。
<br>
<br>　　送神歌辞：
<br>
<br>　　飨礼具，利事成。伫旒冕，肃簪缨。金奏终，玉俎撤。尽孝敬，穷严洁。人祗
分，哀乐半。降景福，凭幽赞。
<br>
<br>　　元会：
<br>
<br>　　皇帝出入殿庭，奏《皇夏》辞：郊丘、社、庙同。
<br>
<br>　　深哉皇度，粹矣天仪。司陛整跸，式道先驰。八屯雾拥，七萃云披。退扬进揖，
步矩行规。勾陈乍转，华盖徐移。羽旗照耀，组陆离。居高念下，处安思危。照
临有度，纪律无亏。
<br>
<br>　　皇太子出入，奏《肆夏》辞：
<br>
<br>　　惟熙帝载，式固王猷。体乾建本，是曰孟侯。驰道美汉，寝门称周。德心既广，
道业惟优。傅保斯导，贤才与游。瑜玉发响，画轮停b。皇基方峻，七鬯a休。
<br>
<br>　　食举歌辞八首：
<br>
<br>　　燔黍设教礼之始，五味相资火为纪。平心和德在甘旨，牢羞既陈钟石俟，以斯
而御扬盛轨。
<br>
<br>　　养身必敬礼食昭，时和岁阜庶物饶。盐梅既济鼎铉调，特以肤腊加，威仪
济济懋皇朝。
<br>
<br>　　饔人进羞乐侑作，川潜之脍云飞蕖８仕嵊幸朔疑滓，金敦玉豆盛交错，御鼓
既声安以乐。
<br>
<br>　　玉食惟后膳必珍，芳菰既洁重新。是能安体又调神，荆包毕至海贡陈，用之
有节德无垠。
<br>
<br>　　嘉羞入馈犹化谧，沃土名滋帝台实。阳华之荣雕陵栗，鼎俎芬芳豆笾溢，通幽
致远车书一。
<br>
<br>　　道高物备食多方，山肤既善水豢良。桓蒲在位业张，加笾折俎烂成行，恩风
下济道化光。
<br>
<br>　　礼以安国仁为政，具物必陈饔牢盛。D罘斤斧顺时令，怀生熙熙皆得性，于兹
宴喜流嘉庆。
<br>
<br>　　皇道四达礼乐成，临朝日举表时平。甘芳既饫醑以清，扬休玉卮正性情，隆我
帝载永明明。
<br>
<br>　　上寿歌辞：
<br>
<br>　　俗已V，时又良。朝玉帛，会衣裳。基同北辰久，寿共南山长。黎元鼓腹乐未
央。
<br>
<br>　　宴群臣登歌辞：
<br>
<br>　　皇明驭历，仁深海县。载择良辰，式陈高宴。隅隅卿士，昂昂侯甸。车旗煜
龠，衣缨葱`。乐正展悬，司宫饰殿。三揖称礼，九宾为传。圆鼎临碑，方壶在面。
《鹿鸣》成曲，嘉鱼入荐。筐篚相辉，献酬交遍。饮和饱德，恩风长扇。
<br>
<br>　　文舞歌辞：
<br>
<br>　　天眷有属，后德惟明。君临万宇，昭事百灵。濯以江汉，树之风声。罄地必归，
穷天皆至。六戎仰朔，八蛮请吏。烟云献彩，龟龙表异。缉和礼乐，变理阴阳。功
由舞见，德以歌彰。两仪同大，日月齐光。
<br>
<br>　　武舞歌辞：
<br>
<br>　　惟皇御宇，惟帝乘乾。五材并用，七德兼宣。平暴夷险，拯溺救燔。九域载安，
兆庶斯赖。绩地之厚，补天之大。声隆有截，化覃无外。鼓钟既奋，干戚攸陈。功
高德重，政谧化淳。鸿休永播，久而弥新。
<br>
<br>　　大射登歌辞：
<br>
<br>　　道谧金科照，时V玉条明。优贤飨礼洽，选德射仪成。銮旗郁云动，宝a俨天
行。巾车整三乏，司裘饰五正。鸣球响高殿，华钟震广庭。乌号传昔美，淇卫著前
名。揖让皆时杰，升降尽朝英。附枝观体定，杯水睹心平。丰觚既来去，燔炙复从
横。欣看礼乐盛，喜遇黄河清。
<br>
<br>　　《凯乐》歌辞三首：
<br>
<br>　　述帝德：
<br>
<br>　　于穆我后，睿哲钦明。膺天之命，载育群生。开元创历，迈德垂声。朝宗万宇，
祗事百灵。焕乎皇道，昭哉帝则。惠政滂流，仁风四塞。淮海未宾，江湖背德。运
筹必胜，濯征斯克。八荒务卷，四表云褰。雄图盛略，迈后光前。寰区已泰，福祚
方延。长歌凯乐，天子万年。
<br>
<br>　　述诸军用命：
<br>
<br>　　帝德远覃，天维宏布。功高云天，声隆《韶《护》。惟彼海隅，未从王度。皇
赫斯怒，元戎启路。桓桓猛将，赳赳英谟。攻如燎发，战似摧枯。救兹涂炭，克彼
妖逋。尘清两越，气静三吴。鲸鲵已夷，封疆载辟。班马萧萧，归旌弈弈。云台表
效，司勋纪绩。业并山河，道固金石。
<br>
<br>　　述天下太平：
<br>
<br>　　阪泉轩德，丹浦尧勋。始实以武，终乃以文。嘉乐圣主，大哉为君。出师命将，
廓定重氛。书轨既并，干戈是戢。弘风设教，政成人立。礼乐聿兴，衣裳载缉。风
云自美，嘉祥爰集。皇皇圣政，穆穆神猷。牢笼虞夏，度越姬刘。日月比曜，天地
同休。永清四海，长帝九州。
<br>
<br>　　皇后房内歌辞：
<br>
<br>　　至顺垂典，正内弘风。母仪万国，训范六宫。求贤启化，进善宣功。家邦载序，
道业斯融。
<br>
<br>　　大业元年，炀帝又诏修高庙乐，曰：“古先哲王，经国成务，莫不因人心而制
礼，则天明而作乐。昔汉氏诸庙别所，乐亦不同，至于光武之后，始立共堂之制。
魏文承运，初营庙寝，太祖一室，独为别宫。自兹之后，兵车交争，制作规模，日
不暇给。伏惟高祖文皇帝，功侔造物，道济生灵，享荐宜殊，乐舞须别。今若月祭
时飨，既与诸祖共庭，至于舞功，独于一室，交违礼意，未合人情。其详议以闻。”
有司未及陈奏，帝又以礼乐之事，总付秘书监柳顾言、少府副监何稠、著作郎诸葛
颍、秘书郎袁庆隆等，增多开皇乐器，大益乐员，郊庙乐悬，并令新制。顾言等后
亲，帝复难于改作，其议竟寝。诸郊庙歌辞，亦并依旧制，唯新造《高祖庙歌》九
首。今亡。又遣秘书省学士定殿前乐工歌十四首，终大业世，每举用焉。帝又诏博
访知钟律歌管者，皆追之。时有曹士立、裴文通、唐罗汉、常宝金等，虽知操弄，
雅郑莫分，然总付太常，详令删定。议修一百四曲，其五曲在宫调，黄钟也；一曲
应调，大吕也；二十五曲商调，太簇也；一十四曲角调，姑洗也；一十三曲变徵调，
蕤宾也；八曲徵调，林钟也；二十五曲羽调，南吕也；一十三曲变宫调，应钟也。
其曲大抵以诗为本，参以古调，渐欲播之弦歌，被之金石。仍属戎车，不遑刊正，
礼乐之事，竟无成功焉。
<br>
<br>　　自汉至梁、陈乐工，其大数不相逾越。及周并齐，隋并陈，各得其乐工，多为
编户。至六年，帝乃大括魏、齐、周、陈乐人子弟，悉配太常，并于关中为坊置之，
其数益多前代。顾言等又奏，仙都宫内，四时祭享，还用太庙之乐，歌功论德，别
制其辞。七庙同院，乐依旧式。又造飨宴殿庭宫悬乐器，布陈，大抵同前，而
于四隅各加二建鼓、三案。又设十二D，D别钟磬二架，各依辰位为调，合三十六
架。至于音律节奏，皆依雅曲，意在演令繁会，自梁武帝之始也，开皇时，废不用，
至是又复焉。高祖时，宫悬乐器，唯有一部，殿庭飨宴用之。平陈所获，又有二部，
宗庙郊丘分用之。至是并于乐府藏而不用。更造三部：五郊二十架，工一百四十三
人。庙庭二十架，工一百五十人。飨宴二十架，工一百七人。舞郎各二等，并一百
三十二人。
<br>
<br>　　顾言又增房内乐，益其钟磬，奏议曰：“房内乐者，主为王后弦歌讽诵而事君
子，故以房室为名。燕礼飨饮酒礼，亦取而用也。故云：‘用之乡人焉，用之邦国
焉。’文王之风，由近及远，乡乐以感人，须存雅正。既不设钟鼓，义无四悬，何
以取正于妇道也。《磬师职》云：‘燕乐之钟磬。”郑玄曰：‘燕乐，房内乐也，
所谓阴声，金石备矣。’以此而论，房内之乐，非独弦歌，必有钟磬也。《内宰职》
云：‘正后服位，诏其礼乐之仪。’郑玄云：‘荐撤之礼，当与乐相应。’荐撤之
言，虽施祭祀，其入出宾客，理亦宜同。请以歌钟歌磬，各设二，土革丝竹并副
之，并升歌下管，总名房内之乐。女奴肄习，朝燕用之。”制曰：“可。”于是内
宫悬二十。其D钟十二，皆以大磬充。去建鼓，馀饰并与殿庭同。
<br>
<br>　　皇太子轩悬，去南面，设三D钟于辰丑申，三建鼓亦如之。编钟三，编磬三
，共三D钟为九。其登歌减者二人。金三博山。乐器应漆者p漆之。其二
舞用六佾。
<br>
<br>　　其雅乐鼓吹，多依开皇之故。雅乐合二十器，今列之如左：
<br>
<br>　　金之属二：一曰D钟，每钟悬一，各应律吕之音，即黄帝所命伶伦铸十二
钟，和五音者也。二曰编钟，小钟也，各应律吕，大小以次，编而悬之。上下皆八，
合十六钟，悬于一。
<br>
<br>　　石之属一：曰磬，用玉若石为之，悬如编钟之法。
<br>
<br>　　丝之属四：一曰琴，神农制为五弦，周文王加二弦为七者也。二曰瑟，二十七
弦，伏牺所作者也。三曰筑，十二弦。四曰筝，十三弦，所谓秦声，蒙恬所作者也。
<br>
<br>　　竹之属三：一曰箫，十六管，长二尺，舜所造者也。二曰篪，长尺四寸，八孔，
苏公所作者也。三曰笛，凡十二孔，汉武帝时丘仲所作者也。京房备五音，有七孔，
以应七声。黄钟之笛，长二尺八寸四分四厘有奇，其余亦上下相次，以为长短。
<br>
<br>　　匏之属二：一曰笙，二曰竽，并女娲之所作也。笙列管十九，于匏内施簧而吹
之。竽大，三十六管。
<br>
<br>　　土之属一：曰埙，六孔，暴辛公之所作者也。
<br>
<br>　　革之属五：一曰建鼓，夏后氏加四足，谓之足鼓。殷人柱贯之，谓之楹鼓。周
人悬之，谓之悬鼓。近代相承，植而贯之，谓之建鼓。盖殷所作也。又栖翔鹭于其
上，不知何代所加。或曰，鹄也，取其声扬而远闻。或曰，鹭，鼓精也。越王勾践
击大鼓于雷门以压吴。晋时移于建康，有双鹭d鼓而飞入云。或曰，皆非也。《诗》
云：“振振鹭，鹭于飞。鼓咽咽，醉言归。”古之君子，悲周道之衰，颂声之辍，
饰鼓以鹭，存其风流。未知孰是。灵鼓、灵鼗，并入面。雷鼓、雷鼗，六面。路鼓、
路鼗，四面。鼓以桴击，鼗贯其中而手摇之。又有节鼓，不知谁所造也。
<br>
<br>　　木之属二：一曰牵如桶，方二尺八寸，中有椎柄，连底动之，令左右击，以
节乐。二曰，如伏兽，背有二十七I，以竹长尺，横栎之，以止乐焉。
<br>
<br>　　，所以悬钟磬，横曰，饰以鳞属，植曰，饰以I及羽属。加木板于
上，谓之业。殷人刻其上为崇牙，以挂悬。周人画缯为，戴之以璧，垂五采羽于
其下，树于之角。近代又加金博山于上，垂流苏，以合采羽。五代相因，同
用之。
<br>
<br>　　始开皇初定令，置《七部乐》：一曰《国伎》，二曰《清商伎》，三曰《高丽
伎》，四曰《天竺伎》，五曰《安国伎》，六曰《龟兹伎》，七曰《文康伎》。又
杂有疏勒、扶南、康国、百济、突厥、新罗、倭国等伎。其后牛弘请存《@》、
《铎》、《巾》、《拂》等四舞，与新伎并陈。因称：“四舞，按汉、魏以来，并
施于宴飨。《@舞》，汉巴、渝舞也。至章帝造《@舞辞》云‘关东有贤女’，魏
明代汉曲云‘明明魏皇帝’。《铎舞》，傅玄代魏辞云‘振铎鸣金’，成公绥赋云
‘《@铎》舞庭，八音并陈’是也。《拂舞》者，沈约《宋志》云：‘吴舞，吴人
思晋化。’其辞本云‘白符鸠’是也。《巾舞》者，《公莫舞》也。伏滔云：‘项
庄因舞，欲剑高祖，项伯纡长袖以I其锋，魏、晋传为舞焉。’检此虽非正乐，亦
前代旧声。故梁武报沈约云：‘《@》、《铎》、《巾》、《拂》，古之遗风。’
杨泓云：‘此舞本二八人，桓玄即真，为八佾。后因而不改。’齐人王僧虔已论其
事。平陈所得者，犹充八佾，于悬内继二舞后作之，为失斯大。检四舞由来，其实
已久。请并在宴会，与杂伎同设，于西凉前奏之。”帝曰：“其声音节奏及舞，悉
宜依旧。惟舞人不须捉@拂等。”及大业中，炀帝乃定《清乐》、《西凉》、《龟
兹》、《天竺》、《康国》、《疏勒》、《安国》、《高丽》、《礼毕》，以为
《九部》。乐器工衣创造既成，大备于兹矣。
<br>
<br>　　《清乐》其始即《清商三调》是也，并汉来旧曲。乐器形制，并歌章古辞，与
魏三祖所作者，皆被于史籍。属晋朝迁播，夷羯窃据，其音分散。苻永固平张氏，
始于凉州得之。宋武平关中，因而入南，不复存于内地。及平陈后获之。高祖听之，
善其节奏，曰：“此华夏正声也。昔因永嘉，流于江外，我受天明命，今复会同。
虽赏逐时迁，而古致犹在。可以此为本，微更损益，去其哀怨，考而补之。以新定
律吕，更造乐器。”其歌曲有《阳伴》，舞曲有《明君》、《并契》。其乐器有钟、
磬、琴、瑟、击琴、琵琶、箜篌、筑、筝、节鼓、笙、笛、箫、篪、埙等十五种，
为一部。工二十五人。
<br>
<br>　　《西凉》者，起苻氏之末，吕光、沮渠蒙逊等，据有凉州，变龟兹声为之，号
为秦汉伎。魏太武既平河西得之，谓之《西凉乐》。至魏、周之际，遂谓之《国伎》。
今曲项琵琶、竖头箜篌之徒，并出自西域，非华夏旧器。《杨泽新声》、《神白马》
之类，生于胡戎。胡戎歌非汉魏遗曲，故其乐器声调，悉与书史不同。其歌曲有
《永世乐》，解曲有《万世丰》舞，曲有《于阗佛曲》。其乐器有钟、磬、弹筝、
o筝、卧箜篌、竖箜篌、琵琶、五弦、笙、箫、大筚篥、长笛、小筚篥、横笛、腰
鼓、齐鼓、担鼓、铜拔、贝等十九种，为一部。工二十七人。
<br>
<br>　　《龟兹》者，起自吕光灭龟兹，因得其声。吕氏亡，其乐分散，后魏平中原，
复获之。其声后多变易。至隋有《西国龟兹》、《齐朝龟兹》、《土龟兹》等，凡
三部。开皇中，其器大盛于闾干。时有曹妙达、王长通、李士衡、郭金乐、安进贵
等，皆妙绝弦管，新声奇变，朝改暮易，持其音技，估f公王之间，举时争相慕尚。
高祖病之，谓群臣曰：“闻公等皆好新变，所奏无复正声，此不祥之大也。自家形
国，化成人风，勿谓天下方然，公家家自有风俗矣。存亡善恶，莫不系之。乐感人
深，事资和雅，公等对亲宾宴饮，宜奏正声；声不正，何可使号闻也！”帝虽有
此敕，而竟不能救焉。炀帝不解音律，略不关怀。后大制艳篇，辞极淫绮。令乐正
白明达造新声，创《万岁乐》、《藏钩乐》、《七夕相逢乐》、《投壶乐》、《舞
席同心髻》、《玉女行觞》、《神仙留客》、《掷砖续命》、《斗鸡子》、《斗百
草》、《泛龙舟》、《还旧宫》、《长乐花》及《十二时》等曲，掩抑摧藏，哀音
断绝。帝悦之无已，谓幸臣曰：“多弹曲者，如人多读书。读书多则能撰书，弹曲
多即能造曲。此理之然也。”因语明达云：“齐氏偏隅，曹妙达犹自封王。我今天
下大同，欲贵汝，宜自修谨。”六年，高昌献《圣明乐》曲，帝令知音者于馆所听
之，归而肄习。及客方献，先于前奏之，胡夷皆惊焉。其歌曲有《善善摩尼》，解
曲有《婆伽骸罚舞曲有《小天》，又有《疏勒盐》。其乐器有竖箜篌、琵琶、五
弦、笙、笛、箫、筚篥、毛员鼓、都昙鼓、答腊鼓、腰鼓、羯鼓、鸡娄鼓、铜拔、
贝等十五种，为一部。工二十人。
<br>
<br>　　《天竺》者，起自张重华据有凉州，重四译来贡男伎，《天竺》即其乐焉。歌
曲有《沙石疆》，舞曲有《天曲》。乐器有凤首箜篌、琵琶、五弦、笛、铜鼓、毛
员鼓、都昙鼓、铜拔、贝等九种，为一部。工十二人。
<br>
<br>　　《康国》，起自周武帝娉北狄为后，得其所获西戎伎，因其声。歌曲有《戢殿
农和正》，舞曲有《贺兰钵鼻始》、《末奚波地》、《农惠钵鼻始》、《前拔地惠
地》等四曲。乐器有笛、正鼓、加鼓、铜拔等四种，为一部。工七人。
<br>
<br>　　《疏勒》、《安国》、《高丽》，并起自后魏平冯氏及通西域，因得其伎。后
渐繁会其声，以别于太乐。
<br>
<br>　　《疏勒》，歌曲有《亢利死让乐》，舞曲有《远服》，解曲有《盐曲》。乐器
有竖箜篌、琵琶、五弦、笛、箫、筚篥、答腊鼓、腰鼓、羯鼓、鸡娄鼓等十种，为
一部，工十二人。
<br>
<br>　　《安国》，歌曲有《附萨单时》，舞曲有《末奚》，解曲有《居和祗》。乐器
有箜篌、琵琶、五弦、笛、箫、筚篥、双筚篥、正鼓、和鼓、铜拔等十种，为一部。
工十二人。
<br>
<br>　　《高丽》，歌曲有《芝栖》，舞曲有《歌芝栖》。乐器有弹筝、卧箜篌、竖箜
篌、琵琶、五弦、笛、笙、箫、小筚篥、桃皮筚篥、腰鼓、齐鼓、担鼓、贝等十四
种，为一部。工十八人。
<br>
<br>　　《礼毕》者，本出自晋太尉庾亮家。亮卒，其伎追思亮，因假为其面，执翳以
舞，象其容，取其谥以号之，谓之为《文康乐》。每奏九部乐终则陈之，故以礼毕
为名。其行曲有《单交路》，舞曲有《散花》。乐器有笛、笙、箫、篪、铃、@、
腰鼓等七种，三悬为一部。工二十二人。
<br>
<br>　　始齐武平中，有鱼龙烂漫、俳优、p儒、山车、巨象、拔井、种瓜、杀马、剥
驴等，奇怪异端，百有余物，名为百戏。周时，郑译有宠于宣帝，奏征齐散乐人，
并会京师为之。盖秦角抵之流者也。开皇初，并放遣之。及大业二年，突厥染干来
朝，炀帝欲夸之，总追四方散乐，大集东都。初于芳华苑积翠池侧，帝帷宫女观之。
有舍利先来，戏于场内，须臾跳跃，激水满衢，鼋鼍龟，水人虫鱼，遍覆于地。
又有大鲸鱼，喷雾翳日，倏忽化成黄龙，长七八丈，耸踊而出，名曰《黄龙变》。
又以绳系两柱，相去十丈，遣二倡女对舞绳上，相逢切肩而过，歌舞不辍。又为夏
育扛鼎，取车轮石臼大Y器等，各于掌上而跳弄之。并二人戴竿，其上有舞，忽然
腾透而换易之。又有神负山，幻人吐火，千变万化，旷古莫俦。染干大骇之。自
是皆于太常教习。每岁正月，万国来朝，留至十五日，于端门外，建国门内，绵亘
八里，列为戏场。百官起棚夹路，从昏达旦，以纵观之。至晦而罢。伎人皆衣锦绣
缯彩。其歌舞者，多为妇人服，鸣环佩，饰以花菊撸殆三万人。初课京兆、河南
制此衣服，而两京缯锦，为之中虚。三年，驾幸榆林，突厥启民朝于行宫，帝又设
以示之。六年，诸夷大献方物。突厥启民以下，皆国主亲来朝贺。乃于天津街盛陈
百戏，自海内凡有奇伎，无不总萃。崇侈器玩，盛饰衣服，皆用珠翠金银，锦Y
绣。其营费钜亿万。关西以安德王雄总之，东都以齐王┳苤，金石匏革之声，闻
数十里外。弹弦扌厌管以上，一万八千人。大列炬火，光烛天地，百戏之盛，振古
无比。自是每年以为常焉。
<br>
<br>　　故事，天子有事于太庙，备法驾，陈羽葆，以入于次。礼毕升车，而鼓吹并作。
开皇十七年诏曰：“昔五帝异乐，三王殊礼，皆随事而有损益，因情而立节文。仰
惟祭享宗庙，瞻敬如在，罔极之感，情深兹日。而礼毕升路，鼓吹发音，还入宫门，
金石振响。斯则哀乐同日，心事相违，情所不安，理实未允。宜改兹往式，用弘礼
教。自今以后，享庙日不须设鼓吹，殿庭勿设乐悬。在庙内及诸祭，并依旧。其王
公已下，祭私庙日，不得作音乐。”
<br>
<br>　　至大业中，炀帝制宴飨设鼓吹，依梁为十二案。案别有T于、钲、铎、军乐鼓
吹等一部。案下皆熊罢豹，腾倚承之，以象百兽之舞。其大驾鼓吹，并p漆画。
大驾鼓吹、小鼓加金镯、羽葆鼓、铙鼓、节鼓，皆五采重盖，其羽葆鼓，仍饰以羽
葆。长鸣、中鸣、大小横吹，五采衣幡，绯掌，画交龙，五采脚。大角幡亦如之。
大鼓、长鸣、大横吹、节鼓及横吹后笛、箫、筚篥、笳、桃皮筚篥等工人服，皆绯
地苣文为袍F及帽。金钲、h鼓，其钲鼓皆加八角紫伞。小鼓、中鸣、小横吹及横
吹后笛、箫、筚篥、笳、桃皮筚篥等工人服，并青地苣文袍F及帽。羽葆鼓、铙及
歌、箫、笳工人服，并武弁，p衣，革带。大角工人，平巾帻，绯衫，白布大口
F。其鼓吹督帅服，与大角同。以下准督帅服，亦如之。
<br>
<br>　　h鼓一曲，十二变，与金钲同。夜警用一曲俱尽。次奏大鼓。大鼓，一十五曲
供大驾，一十二曲供皇太子，一十曲供王公等。小鼓，九曲供大驾，三曲供皇太子
及王公等。
<br>
<br>　　长鸣色角，一百二十具供大驾，三十六具供皇太子，十八具供王公等。
<br>
<br>　　次鸣色角，一百二十具供大驾，十二具供皇太子，一十具供王公等。
<br>
<br>　　大角，第一曲起捉马，第二曲被马，第三曲骑马，第四曲行，第五曲入阵，第
六曲收军，第七曲下营。皆以三通为一曲。其辞并本之鲜卑。
<br>
<br>　　铙鼓，十二曲供大驾，六曲供皇太子，三曲供王公等。其乐器有鼓，并歌箫、
笳。
<br>
<br>　　大横吹，二十九曲供大驾，九曲供皇太子，七曲供王公。其乐器有角、节鼓、
笛、箫、筚篥、笳、桃皮筚篥。
<br>
<br>　　小横吹，十二曲供大驾，夜警则十二曲俱用。其乐器有角、笛、箫、筚篥、笳、
桃皮筚篥。

</span></td>
  </tr>
<tr><td align=center><a href="index.htm"><span style="font-size:12pt; color: #079912; letter-spacing: 1px; line-height: 25px;">返&nbsp;&nbsp;回</span></a>&nbsp;&nbsp;&nbsp;&nbsp;<a href="016.htm"><span style="font-size:12pt; color: #079912; letter-spacing: 1px; line-height: 25px;">下一页</span></a></td></tr>
</table>
</center></div>
<div align="center"><center>
<table border=0 width=100% cellspacing=0 cellpadding=0>
<tr><td width='100%' height='12'><img src='http://www.my285.com/shishu/suishu/images/dot.gif' border='0' width='1' height='1'></td></tr>
<tr>
 <td align='center' style='line-height: 25px;'><b style='font-size: 8pt; font-family: Arial;'><a href="http://www.my285.com/"><span style="font-size: 11.5pt">梦远书城(<font face="华文新魏">my285.com</font>)</span></a>
</td></tr></table>
</center></div>
<div align="center">
<script src="http://www.my285.com/41tf/gdx.js"></script>
<script src="http://www.my285.com/41tf/wd.js"></script></div>


<center><script src="../../41tf/WB.js"></script></center>
<script src="../../41tf/wdp.js"></script>
<script src="../../41tf/wdt.js"></script>
<div style='display:"none"'><script src="../../41tf/tj.js"></script></div>

</body>

<!-- Mirrored from www.my285.com/shishu/suishu/015.htm by HTTrack Website Copier/3.x [XR&CO'2007], Thu, 21 Mar 2013 05:22:33 GMT -->
</html>
