<html>

<!-- Mirrored from www.my285.com/shishu/liangshu/015.htm by HTTrack Website Copier/3.x [XR&CO'2007], Thu, 21 Mar 2013 05:17:48 GMT -->
<head>
<meta http-equiv="Content-Type" content="text/html; charset=gb2312">
<title>梦远书城_梁书</title>
<link rel="stylesheet" href="images/wyt.css">

</head>
<center><script src="http://www.my285.com/41tf/DH1.js"></script></center>
<table border="0" width="100%" cellspacing="0" cellpadding="0" background="../../41tf/bj1.gif">
<tr><td align="center">
<script src="../../41tf/DH0.js"></script></td></tr></table>
<center><script src="../../41tf/DH.js"></script></center>
<div align="center">
<script src="http://www.my285.com/41tf/dd.js"></script>
<script src="http://www.my285.com/41tf/gds.js"></script></div><body bgcolor="#f7f7e7" topmargin="2" leftmargin="0" rightmargin="0" bottommargin="0">
<div align="center"><img src="images/logo.gif" width="165" height="41"></div>
<div align="center"><hr color="#F1D6EF" width=85%></div>
<div align=center><table width=85%>
   <tr><td align=right style="font-size:12pt; color: #C23FB7; letter-spacing: 1px; line-height: 25px;">卷第十五&nbsp;&nbsp;列传第九&nbsp;谢F 弟子览

</span></td></tr></table></div><p>
<div align="center"><center>

<table border="0" width="85%">
  <tr>
    <td style="font-size:12pt; line-height:150%;">
<br>
<br>　　谢F，字敬冲，陈郡阳夏人也。祖弘微，宋太常卿，父庄，右光禄大夫，并有名前代。F幼聪慧，庄器之，常置左右。年十岁，能属文。庄游土山赋诗，使F命篇，
<br>
<br>　　F揽笔便就。琅邪王景文谓庄曰：“贤子足称神童，复为后来特达。”庄笑，因抚F背曰：“真吾家千金。”孝武帝游姑孰，敕庄携F从驾，诏使为《洞井赞》，于坐奏之。帝曰：“虽小，奇童也。”起家抚军法曹行参军，迁太子舍人，以父忧去职。服阕，复为舍人，历中书郎，卫将军袁粲长史。粲性简峻，罕通宾客，时人方之李膺。F谒既退，粲曰：“谢令不死。”寻迁给事黄门侍郎。出为临川内史，以贿见劾，案经袁粲，粲寝之。
<br>
<br>　　齐高帝为骠骑将军辅政，选F为长史，敕与河南褚炫、济阳江隆⑴沓橇踬毒闳胧趟蔚郏时号为天子四友。续拜侍中，并掌中书、散骑二省诏册。高帝进太尉，又以F为长史，带南东海太守。高帝方图禅代，思佐命之臣，以F有重名，深所钦属。论魏、晋故事，因曰：“晋革命时事久兆，石苞不早劝晋文，死方恸哭，方之冯异，非知机也。”F答曰：“昔魏臣有劝魏武即帝位者，魏武曰：‘如有用我，其为周文王乎！’晋文世事魏氏，将必身终北面；假使魏早依唐虞故事，亦当三让弥高。”帝不悦。更引王俭为左长史，以F侍中，领秘书监。及齐受禅，F当日在直，百僚陪位，侍中当解玺，F佯不知，曰：“有何公事？”传诏云：“解玺授齐王。”F曰：“齐自应有侍中。”乃引枕卧。传诏惧，乃使称疾，欲取兼人。F曰：“我无疾，何所道。”遂朝服，步出东掖门，乃得车，仍还宅。是日遂以王俭为侍中解玺。既而武帝言于高帝，请诛F。帝曰：“杀之则遂成其名，正应容之度外耳。”遂废于家。
<br>
<br>　　永明元年，起家拜通直散骑常侍，累迁侍中，领国子博士。五年，出为冠军将军、义兴太守，加秩中二千石。在郡不省杂事，悉付纲纪，曰：“吾不能作主者吏，但能作太守耳。”视事三年，征都官尚书、中书令。隆昌元年，复为侍中，领新安王师。未拜，固求外出。仍为征虏将军、吴兴太守，受召便述职。时明帝谋入嗣位，朝之旧臣皆引参谋策。F内图止足，且实避事。弟，时为吏部尚书。F至郡，致数斛酒，遗书曰：“可力饮此，勿豫人事。”F居郡每不治，而常务聚敛，众颇讥之，亦不屑也。
<br>
<br>　　建武四年，诏征为侍中、中书令，遂抗表不应召。遣诸子还京师，独与母留，筑室郡之西郭。明帝下诏曰：“夫超然荣观，风流自远；蹈彼幽人，英华罕值。故长揖楚相，见称南国；高谢汉臣，取贵良史。新除侍中、中书令F，早藉羽仪，夙标清尚，登朝树绩，出守驰声。遂敛迹康衢，拂衣林b，抱箕颍之余芳，甘憔悴而无闷。抚事怀人，载留钦想。宜加优礼，用旌素概。可赐床帐褥席，俸以卿禄，常出在所。”时国子祭酒庐江何胤亦抗表还会稽。永元二年，诏征F为散骑常侍、中书监，胤为散骑常侍、太常卿，并不屈。三年，又诏征F为侍中、太子少傅，胤散骑常侍、太子詹事。时东昏皆下在所，使迫遣之，值义师已近，故并得不到。
<br>
<br>　　及高祖平京邑，进位相国，表请F、胤曰：“夫穷则独善，达以兼济。虽出处之道，其揆不同，用舍惟时，贤哲是蹈。前新除侍中、太子少傅F，前新除散骑常侍、太子詹事、都亭侯胤，羽仪世胄，徽猷冠冕，道业德声，康济雅俗。昔居朝列，素无宦情，宾客简通，公卿罕预，簪绂未褫，而风尘摆落。且文宗儒肆，互居其长；清规雅裁，兼擅其美。并达照深识，预睹乱萌，见庸质之如初，知贻厥之无寄。拂衣东山，眇绝尘轨。虽解组昌运，实避昏时。家膺鼎食，而甘兹橡艾；世袭青紫，而安此悬鹑。自浇风肇扇，用南成俗，淳流素轨，余烈颇存。谁其激贪，功归有道，康俗振民，朝野一致。虽在江海，而勋同魏阙。今泰运甫开，贱贫为耻；况乎久蕴瑚琏，暂厌承明，而可得求志海隅，永追松子。臣负荷殊重，参赞万机，实赖群才，共成栋干。思挹清源，取镜止水。愚欲屈居僚首，朝夕谘诹，庶足以翼宣寡薄，式是王度。请并补臣府军谘祭酒，F加后将军。”并不至。
<br>
<br>　　高祖践阼，征F为侍中、左光禄大夫、开府仪同三司，胤散骑常侍、特进、右光禄大夫，又并不屈。仍遣领军司马王果宣旨敦譬。明年六月，F轻舟出，诣阙自陈。既至，诏以为侍中、司徒、尚书令。F辞脚疾不堪拜谒，乃角巾肩舆，诣云龙门谢。诏见于华林园，乘小车就席。明旦，舆驾出幸F宅，宴语尽欢。F固陈本志，不许；因请自还东迎母，乃许之。临发，舆驾复临幸，赋诗饯别。王人送迎，相望于道。到京师，敕材官起府于旧宅，高祖临轩，遣谒者于府拜授，诏停诸公事及朔望朝谒。
<br>
<br>　　三年元会，诏F乘小舆升殿。其年，遭母忧，寻有诏摄职如故。后五年，改授中书监、司徒、卫将军，并固让不受。遣谒者敦授，乃拜受焉。是冬薨于府，时年六十六。舆驾出临哭，诏给东园秘器，朝服一具，衣一袭，钱十万，布百匹，蜡百斤。赠侍中、司徒。谥曰靖孝。F所著书及文章，并行于世。
<br>
<br>　　子谖，官至司徒右长史，坐杀牛免官，卒于家。次子s，颇有文才，仕至晋安太守，卒官。
<br>
<br>　　览字景涤，F弟之子也。选尚齐钱唐公主，拜驸马都尉、秘书郎、太子舍人。高祖为大司马，召补东阁祭酒，迁相国户曹。天监元年，为中书侍郎，掌吏部事，顷之即真。
<br>
<br>　　览为人美风神，善辞令，高祖深器之。尝侍座，受敕与侍中王┪诗答赠。其文甚工。高祖善之，仍使重作，复合旨。乃赐诗云：“双文既后进，二少实名家；岂伊止栋隆，信乃俱国华。”以母忧去职。服阕，除中庶子，又掌吏部郎事，寻除吏部郎，迁侍中。览颇乐酒，因宴席与散骑常侍萧琛辞相诋毁，为有司所奏。高祖以览年少不直，出为中权长史。顷之，敕掌东宫管记，迁明威将军、新安太守。
<br>
<br>　　九年夏，山贼吴承伯破宣城郡，余党散入新安，叛吏鲍叙等与合，攻没黟、歙诸县，进兵击览。览遣郡丞周兴嗣于锦沙立坞拒战，不敌，遂弃郡奔会稽。台军平山寇，览复还郡，左迁司徒谘议参军、仁威长史、行南徐州事，五兵尚书。寻迁吏部尚书。览自祖至孙，三世居选部，当世以为荣。
<br>
<br>　　十二年春，出为吴兴太守。中书舍人黄睦之家居乌程，子弟专横，前太守皆折节事之。览未到郡，睦之子弟来迎，览逐去其船，杖吏为通者。自是睦之家杜门不出，不敢与公私关通。郡境多劫，为东道患，览下车肃然，一境清谧。初，齐明帝及览父、东海徐孝嗣，并为吴兴，号称名守，览皆欲过之。昔览在新安颇聚敛，至是遂称廉洁，时人方之王怀祖。卒于官，时年三十七。诏赠中书令。子罕，早卒。
<br>
<br>　　陈吏部尚书姚察曰：谢F之于宋代，盖忠义者欤？当齐建武之世，拂衣止足，永元多难，确然独善，其疏、蒋之流乎。洎高祖龙兴，旁求物色，角巾来仕，首陟台司，极出处之致矣！览终能善政，君子韪之。


</span></td>
  </tr>
<tr><td align=center><a href="index.htm"><span style="font-size:12pt; color: #C23FB7; letter-spacing: 1px; line-height: 25px;">返&nbsp;&nbsp;回</span></a>&nbsp;&nbsp;&nbsp;&nbsp;<a href="016.htm"><span style="font-size:12pt; color: #C23FB7; letter-spacing: 1px; line-height: 25px;">下一页</span></a></td></tr>
</table>
</center></div>
<div align="center"><center>
<table border=0 width=100% cellspacing=0 cellpadding=0>
<tr><td width='100%' height='12'><img src='http://www.my285.com/shishu/liangshu/images/dot.gif' border='0' width='1' height='1'></td></tr>
<tr>
 <td align='center' style='line-height: 25px;'><b style='font-size: 8pt; font-family: Arial;'><a href="http://www.my285.com/"><span style="font-size: 11.5pt">梦远书城(<font face="华文新魏">my285.com</font>)</span></a>
</td></tr></table>
</center></div>
<div align="center">
<script src="http://www.my285.com/41tf/gdx.js"></script>
<script src="http://www.my285.com/41tf/wd.js"></script></div>


<center><script src="../../41tf/WB.js"></script></center>
<script src="../../41tf/wdp.js"></script>
<script src="../../41tf/wdt.js"></script>
<div style='display:"none"'><script src="../../41tf/tj.js"></script></div>

</body>

<!-- Mirrored from www.my285.com/shishu/liangshu/015.htm by HTTrack Website Copier/3.x [XR&CO'2007], Thu, 21 Mar 2013 05:17:49 GMT -->
</html>