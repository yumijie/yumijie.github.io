<html>


<!-- Mirrored from www.my285.com/shishu/shiji2/037.htm by HTTrack Website Copier/3.x [XR&CO'2007], Thu, 21 Mar 2013 05:04:50 GMT -->
<head>
<meta http-equiv="Content-Type" content="text/html; charset=gb2312">

<title>史记・卫康叔世家_梦远书城</title>
<style><!--
a {text-decoration:none}
a:hover {color: blue;text-decoration:underline}
-->
</style>
</head>
<center><script src="http://www.my285.com/41tf/DH1.js"></script></center>
<table border="0" width="100%" cellspacing="0" cellpadding="0" background="../../41tf/bj1.gif">
<tr><td align="center">
<script src="../../41tf/DH0.js"></script></td></tr></table>
<center><script src="../../41tf/DH.js"></script></center>
<div align="center">
<script src="http://www.my285.com/41tf/dd.js"></script>
<script src="http://www.my285.com/41tf/gds.js"></script></div>
<body bgcolor="#C0C0C0" topmargin="0" leftmargin="0" marginwidth="0" 
marginheight="0" rightmargin="0" link="#008282" vlink="#008282"><div align="center">
<table border="0" width="80%" style="line-height: 150%">
<td>
		<a href="http://www.my285.com/"><font color="#008080">梦远书城</font></a><font 
  color="#008080"> &gt; </font><a href="index.htm"><font color="#008080">史记</font></a><font 
  color="#008080"> &gt;</font></td>	
<tr>
<td style="font-size: 18pt; color: #990000; font-weight: bold; font-family:楷体_GB2312" 
align="center" height="50">		卫康叔世家</td>	<tr>
		<td><hr>		<br>
		　　卫康叔名封，周武王同母少弟也。其次尚有季，季最少。<br>
		<br>
		　　武王已克殷纣，复以殷馀民封纣子武庚禄父，比诸侯，以奉其先祀勿绝。为武庚未集，恐其有贼心，武王乃令其弟管叔、蔡叔傅相武庚禄父，以和其民。武王既崩，成王少。周公旦代成王治，当国。管叔、蔡叔疑周公，乃与武庚禄父作乱，欲攻成周。周公旦以成王命兴师伐殷，杀武庚禄父、管叔，放蔡叔，以武庚殷馀民封康叔为卫君，居河、淇间故商墟。<br>
		<br>
		　　周公旦惧康叔齿少，乃申告康叔曰：“必求殷之贤人君子长者，问其先殷所以兴，所以亡，而务爱民。”告以纣所以亡者以淫於酒，酒之失，妇人是用，故纣之乱自此始。为梓材，示君子可法则。故谓之康诰、酒诰、梓材以命之。康叔之国，既以此命，能和集其民，民大说。<br>
		<br>
		　　成王长，用事，举康叔为周司寇，赐卫宝祭器，以章有德。<br>
		<br>
		　　康叔卒，子康伯代立。康伯卒，子考伯立。考伯卒，子嗣伯立。嗣伯卒，子X伯立。X伯卒，子靖伯立。靖伯卒，子贞伯立。贞伯卒，子顷侯立。<br>
		<br>
		　　顷侯厚赂周夷王，夷王命卫为侯。顷侯立十二年卒，子侯立。<br>
		<br>
		　　侯十三年，周厉王出于彘，共和行政焉。二十八年，周宣王立。<br>
		<br>
		　　四十二年，侯卒，太子共伯馀立为君。共伯弟和有宠於侯，多予之赂；和以其赂赂士，以袭攻共伯於墓上，共伯入侯羡自杀。卫人因葬之侯旁，谥曰共伯，而立和为卫侯，是为武公。<br>
		<br>
		　　武公即位，修康叔之政，百姓和集。四十二年，犬戎杀周幽王，武公将兵往佐周平戎，甚有功，周平王命武公为公。五十五年，卒，子庄公扬立。<br>
		<br>
		　　庄公五年，取齐女为夫人，好而无子。又取陈女为夫人，生子，蚤死。陈女女弟亦幸於庄公，而生子完。完母死，庄公令夫人齐女子之，立为太子。庄公有宠妾，生子州吁。十八年，州吁长，好兵，庄公使将。石F谏庄公曰：“庶子好兵，使将，乱自此起。”不听。二十三年，庄公卒，太子完立，是为桓公。<br>
		<br>
		　　桓公二年，弟州吁骄奢，桓公绌之，州吁出。十三年，郑伯弟段攻其兄，不胜，亡，而州吁求与之友。十六年，州吁收聚卫亡人以袭杀桓公，州吁自立为卫君。为郑伯弟段欲伐郑，请宋、陈、蔡与俱，三国皆许州吁。州吁新立，好兵，弑桓公，卫人皆不爱。石F乃因桓公母家於陈，详为善州吁。至郑郊，石F与陈侯共谋，使右宰丑进食，因杀州吁于濮，而迎桓公弟晋於邢而立之，是为宣公。<br>
		<br>
		　　宣公七年，鲁弑其君隐公。九年，宋督弑其君殇公，及孔父。十年，晋曲沃庄伯弑其君哀侯。<br>
		<br>
		　　十八年，初，宣公爱夫人夷姜，夷姜生子常以为太子，而令右公子傅之。右公子为太子取齐女，未入室，而宣公见所欲为太子妇者好，说而自取之，更为太子取他女。宣公得齐女，生子寿、子朔，令左公子傅之。太子衬杆溃宣公正夫人与朔共谗恶太子场Ｐ公自以其夺太子妻也，心恶太子，欲废之。及闻其恶，大怒，乃使太子踌镀攵令盗遮界上杀之，与太子白旄，而告界盗见持白旄者杀之。且行，子朔之兄寿，太子异母弟也，知朔之恶太子而君欲杀之，乃谓太子曰：“界盗见太子白旄，即杀太子，太子可毋行。”太子曰：“逆父命求生，不可。”遂行。寿见太子不止，扑盗其沧旄而先驰至界。界盗见其验，即杀之。寿已死，而太子秤种粒谓盗曰：“所当杀乃我也。”盗并杀太子常以报宣公。宣公乃以子朔为太子。十九年，宣公卒，太子朔立，是为惠公。<br>
		<br>
		　　左右公子不平朔之立也，惠公四年，左右公子怨惠公之谗杀前太子扯代立，乃作乱，攻惠公，立太子持弟黔牟为君，惠公齐。<br>
		<br>
		　　卫君黔牟立八年，齐襄公率诸侯奉王命共伐卫，纳卫惠公，诛左右公子。卫君黔牟于周，惠公复立。惠公立三年出亡，亡八年复入，与前通年凡十三年矣。<br>
		<br>
		　　二十五年，惠公怨周之容舍黔牟，与燕伐周。周惠王温，卫、燕立惠王弟~为王。二十九年，郑复纳惠王。三十一年，惠公卒，子懿公赤立。<br>
		<br>
		　　懿公即位，好鹤，淫乐奢侈。九年，翟伐卫，卫懿公欲发兵，兵或畔。大臣言曰：“君好Y，Y可令击翟。”翟於是遂入，杀懿公。<br>
		<br>
		　　懿公之立也，百姓大臣皆不服。自懿公父惠公朔之谗杀太子炒立至於懿公，常欲败之，卒灭惠公之後而更立黔牟之弟昭伯顽之子申为君，是为戴公。<br>
		<br>
		　　戴公申元年卒。齐桓公以卫数乱，乃率诸侯伐翟，为卫筑楚丘，立戴公弟毁为卫君，<br>
		<br>
		　　初，翟杀懿公也，卫人怜之，思复立宣公前死太子持後，匙佑炙溃而代乘勒咦邮儆治拮印Ｌ子惩母弟二人：其一曰黔牟，黔牟尝代惠公为君，八年复去；其二曰昭伯。昭伯、黔牟皆已前死，故立昭伯子申为戴公。戴公卒，复立其弟毁为文公。<br>
		<br>
		　　文公初立，轻赋平罪，身自劳，与百姓同苦，以收卫民。<br>
		<br>
		　　十六年，晋公子重耳过，无礼。十七年，齐桓公卒。二十五年，文公卒，子成公郑立。<br>
		<br>
		　　成公三年，晋欲假道於卫救宋，成公不许。晋更从南河度，救宋。徵师於卫，卫大夫欲许，成公不肯。大夫元I攻成公，成公出。晋文公重耳伐卫，分其地予宋，讨前过无礼及不救宋患也。卫成公遂出奔陈。二岁，如周求入，与晋文公会。晋使人鸩卫成公，成公私於周主鸩，令薄，得不死。已而周为请晋文公，卒入之卫，而诛元亘，卫君瑕出。七年，晋文公卒。十二年，成公朝晋襄公。十四年，秦穆公卒。二十六年，齐邴b弑其君懿公。三十五年，成公卒，子穆公嗔。<br>
		<br>
		　　穆公二年，楚庄王伐陈，杀夏徵舒。三年，楚庄王围郑，郑降，复释之。十一年，孙良夫救鲁伐齐，复得侵地。穆公卒，子定公臧立。定公十二年卒，子献公b立。<br>
		<br>
		　　献公十三年，公令师曹教宫妾鼓琴，妾不善，曹笞之。妾以幸恶曹於公，公亦笞曹三百。十八年，献公戒孙文子、甯惠子食，皆往。日旰不召，而去射鸿於囿。二子从之，公不释射服与之言。二子怒，如宿。孙文子子数侍公饮，使师曹歌巧言之卒章。师曹又怒公之尝笞三百，乃歌之，欲以怒孙文子，报卫献公。文子语蘧伯玉，伯玉曰：“臣不知也。”遂攻出献公。献公奔齐，齐置卫献公於聚邑。孙文子、甯惠子共立定公弟秋为卫君，是为殇公。<br>
		<br>
		　　殇公秋立，封孙文子林父於宿。十二年，甯喜与孙林父争宠相恶，殇公使甯喜攻孙林父。林父晋，复求入故卫献公。献公在齐，齐景公闻之，与卫献公如晋求入。晋为伐卫，诱与盟。卫殇公会晋平公，平公执殇公与甯喜而复入卫献公。献公亡在外十二年而入。<br>
		<br>
		　　献公後元年，诛甯喜。<br>
		<br>
		　　三年，吴延陵季子使过卫，见蘧伯玉、史，曰：“卫多君子，其国无故。”过宿，孙林父为击磬，曰：“不乐，音大悲，使卫乱乃此矣。”是年，献公卒，子襄公恶立。<br>
		<br>
		　　襄公六年，楚灵王会诸侯，襄公称病不往。<br>
		<br>
		　　九年，襄公卒。初，襄公有贱妾，幸之，有身，梦有人谓曰：“我康叔也，令若子必有卫，名而子曰‘元’ 。”妾怪之，问孔成子。成子曰：“康叔者，卫祖也。”及生子，男也，以告襄公。襄公曰：“天所置也。”名之曰元。襄公夫人无子，於是乃立元为嗣，是为灵公。<br>
		<br>
		　　灵公五年，朝晋昭公。六年，楚公子弃疾弑灵王自立，为平王。十一年，火。<br>
		<br>
		　　三十八年，孔子来，禄之如鲁。後有隙，孔子去。後复来。<br>
		<br>
		　　三十九年，太子蒯聩与灵公夫人南子有恶，欲杀南子。蒯聩与其徒戏阳嗄保朝，使杀夫人。戏阳後悔，不果。蒯聩数目之，夫人觉之，惧，呼曰：“太子欲杀我！”灵公怒，太子蒯聩宋，已而之晋赵氏。<br>
		<br>
		　　四十二年春，灵公游于郊，令子郢仆。郢，灵公少子也，字子南。灵公怨太子出，谓郢曰：“我将立若为後。”郢对曰：“郢不足以辱社稷，君更图之。”夏，灵公卒，夫人命子郢为太子，曰：“此灵公命也。”郢曰：“亡人太子蒯聩之子辄在也，不敢当。”於是卫乃以辄为君，是为出公。<br>
		<br>
		　　六月乙酉，赵简子欲入蒯聩，乃令阳虎诈命卫十馀人衰归，简子送蒯聩。卫人闻之，发兵击蒯聩。蒯聩不得入，入宿而保，卫人亦罢兵。<br>
		<br>
		　　出公辄四年，齐田乞弑其君孺子。八年，齐鲍子弑其君悼公。<br>
		<br>
		　　孔子自陈入卫。九年，孔文子问兵於仲尼，仲尼不对。其後鲁迎仲尼，仲尼反鲁。<br>
		<br>
		　　十二年，初，孔圉文子取太子蒯聩之姊，生悝。孔氏之竖浑良夫美好，孔文子卒，良夫通於悝母。太子在宿，悝母使良夫於太子。太子与良夫言曰：“苟能入我国，报子以乘轩，免子三死，毋所与。”与之盟，许以悝母为妻。闰月，良夫与太子入，舍孔氏之外圃。昏，二人蒙衣而乘，宦者罗御，如孔氏。孔氏之老栾甯问之，称姻妾以告。遂入，m伯姬氏。既食，悝母杖戈而先，太子与五人介，舆o从之。伯姬劫悝於厕，盟之，遂劫以登台。栾甯将饮酒，炙未熟，闻乱，使告仲由。召护驾乘车，行爵食炙，奉出公辄奔鲁。<br>
		<br>
		　　仲由将入，遇子羔将出，曰：“门已闭矣。”子路曰：“吾姑至矣。”子羔曰：“不及，莫践其难。”子路曰：“食焉不辟其难。”子羔遂出。子路入，及门，公孙敢阖门，曰：“毋入为也！”子路曰：“是公孙也？求利而逃其难。由不然，利其禄，必救其患。”有使者出，子路乃得入。曰：“太子焉用孔悝？虽杀之，必或继之。”且曰：“太子无勇。若燔台，必舍孔叔。”太子闻之，惧，下石乞、盂d敌子路，以戈击之，割缨。子路曰：“君子死，冠不免。”结缨而死。孔子闻卫乱，曰：“嗟乎！柴也其来乎？由也其死矣。”孔悝竟立太子蒯聩，是为庄公。<br>
		<br>
		　　庄公蒯聩者，出公父也，居外，怨大夫莫迎立。元年即位，欲尽诛大臣，曰：“寡人居外久矣，子亦尝闻之乎？”群臣欲作乱，乃止。<br>
		<br>
		　　二年，鲁孔丘卒。<br>
		<br>
		　　三年，庄公上城，见戎州。曰：“戎虏何为是？”戎州病之。十月，戎州告赵简子，简子围卫。十一月，庄公出奔，卫人立公子斑师为卫君。齐伐卫，虏斑师，更立公子起为卫君。<br>
		<br>
		　　卫君起元年，卫石曼逐其君起，起奔齐。卫出公辄自齐复归立。初，出公立十二年亡，亡在外四年复入。出公後元年，赏从亡者。立二十一年卒，出公季父黔攻出公子而自立，是为悼公。<br>
		<br>
		　　悼公五年卒，子敬公弗立。敬公十九年卒，子昭公纠立。是时三晋，卫如小侯，属之。<br>
		<br>
		　　昭公六年，公子弑之代立，是为怀公。怀公十一年，公子~弑怀公而代立，是为慎公。慎公父，公子m；m父，敬公也。慎公四十二年卒，子声公训立。声公十一年卒，子成侯绷。<br>
		<br>
		　　成侯十一年，公孙鞅入秦。十六年，卫更贬号曰侯。<br>
		<br>
		　　二十九年，成侯卒，子平侯立。平侯八年卒，子嗣君立。<br>
		<br>
		　　嗣君五年，更贬号曰君，独有濮阳。<br>
		<br>
		　　四十二年卒，子怀君立。怀君三十一年，朝魏，魏囚杀怀君。魏更立嗣君弟，是为元君。元君为魏婿，故魏立之。元君十四年，秦拔魏东地，秦初置东郡，更徙卫野王县，而并濮阳为东郡。二十五年，元君卒，子君角立。<br>
		<br>
		　　君角九年，秦并天下，立为始皇帝。二十一年，二世废君角为庶人，卫绝祀。<br>
		<br>
		　　太史公曰：余读世家言，至於宣公之太子以妇见诛，弟寿争死以相让，此与晋太子申生不敢明骊姬之过同，俱恶伤父之志。然卒死亡，何其悲也！或父子相杀，兄弟相灭，亦独何哉？<br>
		<br>
		　　司寇受封，梓材有作。成锡厥器，夷加其爵。暨武能，从文始约。诗美归燕，传矜石F。皮冠射鸿，乘轩使Y。宣纵淫嬖，衅生场⑺贰Ｘ狁得罪，出公行恶。卫祚日衰，失於君角。<br>
		<BR>========================
<br><a href="http://www.my285.com/"><font color="#000000">梦远书城(my285.com)制作</font></a><hr>
		<p style="line-height: 150%" align="center">
		<a href="038.htm">下一页</a>&nbsp;
<a href="index.htm">回目录</a>&nbsp; <a href="http://www.my285.com/">回首页</a></td>
	</tr>
</table></div>

<div align="center">
<script src="http://www.my285.com/41tf/gdx.js"></script>
<script src="http://www.my285.com/41tf/wd.js"></script></div>


<center><script src="../../41tf/WB.js"></script></center>
<script src="../../41tf/wdp.js"></script>
<script src="../../41tf/wdt.js"></script>
<div style='display:"none"'><script src="../../41tf/tj.js"></script></div>

</body>


<!-- Mirrored from www.my285.com/shishu/shiji2/037.htm by HTTrack Website Copier/3.x [XR&CO'2007], Thu, 21 Mar 2013 05:04:51 GMT -->
</html>
