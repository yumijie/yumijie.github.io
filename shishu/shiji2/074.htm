<html>


<!-- Mirrored from www.my285.com/shishu/shiji2/074.htm by HTTrack Website Copier/3.x [XR&CO'2007], Thu, 21 Mar 2013 05:05:19 GMT -->
<head>
<meta http-equiv="Content-Type" content="text/html; charset=gb2312">

<title>史记・孟子荀卿列传_梦远书城</title>
<style><!--
a {text-decoration:none}
a:hover {color: blue;text-decoration:underline}
-->
</style>
</head>
<center><script src="http://www.my285.com/41tf/DH1.js"></script></center>
<table border="0" width="100%" cellspacing="0" cellpadding="0" background="../../41tf/bj1.gif">
<tr><td align="center">
<script src="../../41tf/DH0.js"></script></td></tr></table>
<center><script src="../../41tf/DH.js"></script></center>
<div align="center">
<script src="http://www.my285.com/41tf/dd.js"></script>
<script src="http://www.my285.com/41tf/gds.js"></script></div>
<body bgcolor="#C0C0C0" topmargin="0" leftmargin="0" marginwidth="0" 
marginheight="0" rightmargin="0" link="#008282" vlink="#008282"><div align="center">
<table border="0" width="80%" style="line-height: 150%">
<td>
		<a href="http://www.my285.com/"><font color="#008080">梦远书城</font></a><font 
  color="#008080"> &gt; </font><a href="index.htm"><font color="#008080">史记</font></a><font 
  color="#008080"> &gt;</font></td>	
<tr>
<td style="font-size: 18pt; color: #990000; font-weight: bold; font-family:楷体_GB2312" 
align="center" height="50">		<font face="楷体_GB2312">
		<font size="5" color="#9F0000">孟子荀卿列传</td>	<tr>
		<td><hr>		<br>
		　　太史公曰：余读孟子书，至梁惠王问“何以利吾国”，未尝不废书而叹也。曰：嗟乎，利诚乱之始也！夫子罕言利者，常防其原也。故曰“放於利而行，多怨”。自天子至於庶人，好利之弊何以异哉！<br>
		<br>
		　　孟轲，驺人也。受业子思之门人。道既通，游事齐宣王，宣王不能用。m梁，梁惠王不果所言，则见以为迂远而阔於事情。当是之时，秦用商君，富国兵；楚、魏用吴起，战胜弱敌；齐威王、宣王用孙子、田忌之徒，而诸侯东面朝齐。天下方务於合从连衡，以攻伐为贤，而孟轲乃述唐、虞、三代之德，是以所如者不合。退而与万章之徒序诗书，述仲尼之意，作孟子七篇。其後有驺子之属。<br>
		<br>
		　　齐有三驺子。其前驺忌，以鼓琴干威王，因及国政，封为成侯而受相印，先孟子。<br>
		<br>
		　　其次驺衍，後孟子。驺衍睹有国者益淫侈，不能尚德，若大雅整之於身，施及黎庶矣。乃深观阴阳消息而作怪迂之变，终始、大圣之篇十馀万言。其语闳大不经，必先验小物，推而大之，至於无垠。先序今以上至黄帝，学者所共术，大并世盛衰，因载其S祥度制，推而远之，至天地未生，窈冥不可考而原也。先列中国名山大川，通谷禽兽，水土所殖，物类所珍，因而推之，及海外人之所不能睹。称引天地剖判以来，五德转移，治各有宜，而符应若兹。以为儒者所谓中国者，於天下乃八十一分居其一分耳。中国名曰赤县神州。赤县神州内自有九州，禹之序九州是也，不得为州数。中国外如赤县神州者九，乃所谓九州也。於是有裨海环之，人民禽兽莫能相通者，如一区中者，乃为一州。如此者九，乃有大瀛海环其外，天地之际焉。其术皆此类也。然要其归，必止乎仁义节俭，君臣上下六亲之施，始也滥耳。王公大人初见其术，惧然顾化，其後不能行之。<br>
		<br>
		　　是以驺子重於齐。m梁，惠王郊迎，执宾主之礼。m赵，平原君侧行撇席。如燕，昭王拥彗先驱，请列弟子之座而受业，筑碣石宫，身亲往师之。作主运。其游诸侯见尊礼如此，岂与仲尼菜色陈蔡，孟轲困於齐梁同乎哉！故武王以仁义伐纣而王，伯夷饿不食周粟；卫灵公问陈，而孔子不答；梁惠王谋欲攻赵，孟轲称大王去。此岂有意阿世俗苟合而已哉！持方枘欲内圜凿，其能入乎？或曰，伊尹负鼎而勉汤以王，百里奚饭牛车下而缪公用霸，作先合，然後引之大道。驺衍其言虽不轨，傥亦有牛鼎之意乎？<br>
		<br>
		　　自驺衍与齐之稷下先生，如淳于髡、慎到、环渊、接子、田骈、驺]之徒，各著书言治乱之事，以干世主，岂可胜道哉！<br>
		<br>
		　　淳于髡，齐人也。博闻记，学无所主。其谏说，慕晏婴之为人也，然而承意观色为务。客有见髡於梁惠王，惠王屏左右，独坐而再见之，终无言也。惠王怪之，以让客曰：“子之称淳于先生，管、晏不及，及见寡人，寡人未有得也。岂寡人不足为言邪？何故哉？”客以谓髡。髡曰：“固也。吾前见王，王志在驱逐；後复见王，王志在音声：吾是以默然。”客具以报王，王大骇，曰：“嗟乎，淳于先生诚圣人也！前淳于先生之来，人有献善马者，寡人未及视，会先生至。後先生之来，人有献讴者，未及试，亦会先生来。寡人虽屏人，然私心在彼，有之。”後淳于髡见，壹语连三日三夜无倦。惠王欲以卿相位待之，髡因谢去。於是送以安车驾驷，束帛加璧，黄金槽镒。终身不仕。<br>
		<br>
		　　慎到，赵人。田骈、接子，齐人。环渊，楚人。皆学黄老道德之术，因发明序其指意。故慎到著十二论，环渊著上下篇，而田骈、接子皆有所论焉。<br>
		<br>
		　　驺]者，齐诸驺子，亦颇采驺衍之术以纪文。<br>
		<br>
		　　於是齐王嘉之，自如淳于髡以下，皆命曰列大夫，为开第康庄之衢，高门大屋，尊宠之。览天下诸侯宾客，言齐能致天下贤士也。<br>
		<br>
		　　荀卿，赵人。年五十始来游学於齐。驺衍之术迂大而闳辩；]也文具难施；淳于髡久与处，时有得善言。故齐人颂曰：“谈天衍，雕龙]，炙毂过髡。”田骈之属皆已死齐襄王时，而荀卿最为老师。齐尚列大夫之缺，而荀卿三为祭酒焉。齐人或谗荀卿，荀卿乃m楚，而春申君以为兰陵令。春申君死而荀卿废，因家兰陵。李斯尝为弟子，已而相秦。荀卿嫉浊世之政，亡国乱君相属，不遂大道而营於巫祝，信S祥，鄙儒小拘，如庄周等又猾稽乱俗，於是推儒、墨、道德之行事兴坏，序列著数万言而卒。因葬兰陵。<br>
		<br>
		　　而赵亦有公孙龙为坚白同异之辩，剧子之言；魏有李悝，尽地力之教；楚有尸子、长卢；阿之吁子焉。自如孟子至于吁子，世多有其书，故不论其传云。<br>
		<br>
		　　盖墨翟，宋之大夫，善守御，为节用。或曰并孔子时，或曰在其後。<br>
		<br>
		　　六国之末，战胜相雄。轲游齐、魏，其说不通。退而著述，称吾道穷。兰陵事楚，驺衍谈空。康庄虽列，莫见收功。<br>
		<BR>========================
<br><a href="http://www.my285.com/"><font color="#000000">梦远书城(my285.com)制作</font></a><hr>
		<p style="line-height: 150%" align="center">
		
<a href="075.htm">下一页</a>&nbsp;
<a href="index.htm">回目录</a>&nbsp; <a href="http://www.my285.com/">回首页</a></td>
	</tr>
</table></div>

<div align="center">
<script src="http://www.my285.com/41tf/gdx.js"></script>
<script src="http://www.my285.com/41tf/wd.js"></script></div>


<center><script src="../../41tf/WB.js"></script></center>
<script src="../../41tf/wdp.js"></script>
<script src="../../41tf/wdt.js"></script>
<div style='display:"none"'><script src="../../41tf/tj.js"></script></div>

</body>


<!-- Mirrored from www.my285.com/shishu/shiji2/074.htm by HTTrack Website Copier/3.x [XR&CO'2007], Thu, 21 Mar 2013 05:05:20 GMT -->
</html>
