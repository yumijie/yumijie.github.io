<html>


<!-- Mirrored from www.my285.com/shishu/shiji2/026.htm by HTTrack Website Copier/3.x [XR&CO'2007], Thu, 21 Mar 2013 05:04:42 GMT -->
<head>
<meta http-equiv="Content-Type" content="text/html; charset=gb2312">

<title>史记・历书_梦远书城</title>
<style><!--
a {text-decoration:none}
a:hover {color: blue;text-decoration:underline}
-->
</style>
</head>
<center><script src="http://www.my285.com/41tf/DH1.js"></script></center>
<table border="0" width="100%" cellspacing="0" cellpadding="0" background="../../41tf/bj1.gif">
<tr><td align="center">
<script src="../../41tf/DH0.js"></script></td></tr></table>
<center><script src="../../41tf/DH.js"></script></center>
<div align="center">
<script src="http://www.my285.com/41tf/dd.js"></script>
<script src="http://www.my285.com/41tf/gds.js"></script></div>
<body bgcolor="#C0C0C0" topmargin="0" leftmargin="0" marginwidth="0" 
marginheight="0" rightmargin="0" link="#008282" vlink="#008282"><div align="center">
<table border="0" width="80%" style="line-height: 150%">
<td>
		<a href="http://www.my285.com/"><font color="#008080">梦远书城</font></a><font 
  color="#008080"> &gt; </font><a href="index.htm"><font color="#008080">史记</font></a><font 
  color="#008080"> &gt;</font></td>	
<tr>
<td style="font-size: 18pt; color: #990000; font-weight: bold; font-family:楷体_GB2312" 
align="center" height="50">		<font size="5" face="楷体_GB2312" color="#9F0000">历书</font></td>	<tr>
		<td>
		<hr>
		<br>
		　　昔自在古，历建正作於孟春。於时冰泮发蛰，百草奋兴，秭W先酢Ｎ锬怂昃撸生於东，次顺四时，卒于冬分。时鸡三号，卒明。抚十二节，卒于丑。日月成，故明也。明者孟也，幽者幼也，幽明者雌雄也。雌雄代兴，而顺至正之统也。日归于西，起明於东；月归於东，起明于西。正不率天，又不由人，则凡事易坏而难成矣。<br>
		<br>
		　　王者易姓受命，必慎始初，改正朔，易服色，推本天元，顺承厥意。<br>
		<br>
		　　太史公曰：神农以前尚矣。盖黄帝考定星历，建立五行，起消息，正闰馀，於是有天地神o物类之官，是谓五官。各司其序，不相乱也。民是以能有信，神是以能有明德。民神异业，敬而不渎，故神降之嘉生，民以物享，灾祸不生，所求不匮。<br>
		<br>
		　　少Y氏之衰也，九黎乱德，民神杂扰，不可放物，祸荐至，莫尽其气。颛顼受之，乃命南正重司天以属神，命火正黎司地以属民，使复旧常，无相侵渎。其後三苗服九黎之德，故二官咸废所职，而闰馀乖次，孟陬殄灭，摄提无纪，历数失序。尧复遂重黎之後，不忘旧者，使复典之，而立羲和之官。明时正度，则阴阳调，风雨节，茂气至，民无夭疫。年耆禅舜，申戒文祖，云“天之历数在尔躬”。舜亦以命禹。由是观之，王者所重也。<br>
		<br>
		　　夏正以正月，殷正以十二月，周正以十一月。盖三王之正若循环，穷则反本。天下有道，则不失纪序；无道，则正朔不行於诸侯。<br>
		<br>
		　　幽、厉之後，周室微，陪臣执政，史不记时，君不告朔，故畴人子弟分散，或在诸夏，或在夷狄，是以其S祥废而不统。周襄王二十六年闰三月，而春秋非之。先王之正时也，履端於始，举正於中，归邪於终。履端於始，序则不愆；举正於中，民则不惑；归邪於终，事则不悖。<br>
		<br>
		　　其後战国并争，在於国禽敌，救急解纷而已，岂遑念斯哉！是时独有邹衍，明於五德之传，而散消息之分，以显诸侯。而亦因秦灭六国，兵戎极烦，又升至尊之日浅，未暇遑也。而亦颇推五胜，而自以为获水德之瑞，更名河曰“德水”，而正以十月，色上黑。然历度闰馀，未能睹其真也。<br>
		<br>
		　　汉兴，高祖曰“北待我而起”，亦自以为获水德之瑞。虽明习历及张苍等，咸以为然。是时天下初定，方纲纪大基，高后女主，皆未遑，故袭秦正朔服色。<br>
		<br>
		　　至孝文时，鲁人公孙臣以终始五德上书，言“汉得土德，宜更元，改正朔，易服色。当有瑞，瑞黄龙见”。事下丞相张苍，张苍亦学律历，以为非是，罢之。其後黄龙见成纪，张苍自黜，所欲论著不成。而新垣平以望气见，颇言正历服色事，贵幸，後作乱，故孝文帝废不复问。<br>
		<br>
		　　至今上即位，招致方士唐都，分其天部；而巴落下闳运算转历，然後日辰之度与夏正同。乃改元，更官号，封泰山。因诏御史曰：“乃者，有司言星度之未定也，广延宣问，以理星度，未能詹也。盖闻昔者黄帝合而不死，名察度验，定清浊，起五部，建气物分数。然盖尚矣。书缺乐弛，朕甚闵焉。朕唯未能循明也，r绩日分，率应水德之胜。今日顺夏至，黄钟为宫，林钟为徵，太蔟为商，南吕为羽，姑洗为角。自是以後，气复正，羽声复清，名复正变，以至子日当冬至，则阴阳离合之道行焉。十一月甲子朔旦冬至已詹，其更以七年为太初元年。年名‘焉逢摄提格’ ，月名‘毕聚’ ，日得甲子，夜半朔旦冬至。”<br>
		<br>
		　　◎历术甲子篇<br>
		<br>
		　　太初元年，岁名“焉逢摄提格”，月名“毕聚”，日得甲子，夜半朔旦冬至。<br>
		<br>
		　　正北<br>
		<br>
		　　十二无大馀，无小馀；无大馀，无小馀；<br>
		<br>
		　　焉逢摄提格太初元年。<br>
		<br>
		　　十二<br>
		<br>
		　　大馀五十四，小馀三百四十八；大馀五，小馀八；<br>
		<br>
		　　端蒙单阏二年。<br>
		<br>
		　　闰十三<br>
		<br>
		　　大馀四十八，小馀六百九十六；大馀十，小馀十六；<br>
		<br>
		　　游兆执徐三年。<br>
		<br>
		　　十二<br>
		<br>
		　　大馀十二，小馀六百三；大馀十五，小馀二十四；<br>
		<br>
		　　梧大荒落四年。<br>
		<br>
		　　十二<br>
		<br>
		　　大馀七，小馀十一；大馀二十一，无小馀；<br>
		<br>
		　　徒维敦天汉元年。<br>
		<br>
		　　闰十三<br>
		<br>
		　　大馀一，小馀三百五十九；大馀二十六，小馀八；<br>
		<br>
		　　祝犁协洽二年。<br>
		<br>
		　　十二<br>
		<br>
		　　大馀二十五，小馀二百六十六；大馀三十一，小馀十六；<br>
		<br>
		　　商横馓踩年。<br>
		<br>
		　　十二<br>
		<br>
		　　大馀十九，小馀六百一十四；大馀三十六，小馀二十四；<br>
		<br>
		　　昭阳作鄂四年。<br>
		<br>
		　　闰十三<br>
		<br>
		　　大馀十四，小馀二十二；大馀四十二，无小馀；横艾淹茂太始元年。<br>
		<br>
		　　十二<br>
		<br>
		　　大馀三十七，小馀八百六十九；大馀四十七，小馀八；<br>
		<br>
		　　尚章大渊献二年。<br>
		<br>
		　　闰十三<br>
		<br>
		　　大馀三十二，小馀二百七十七；大馀五十二，小馀一十六；<br>
		<br>
		　　焉逢困敦三年。<br>
		<br>
		　　十二<br>
		<br>
		　　大馀五十六，小馀一百八十四；大馀五十七，小馀二十四；<br>
		<br>
		　　端蒙赤奋若四年。<br>
		<br>
		　　十二<br>
		<br>
		　　大馀五十，小馀五百三十二；大馀三，无小馀；<br>
		<br>
		　　游兆摄提格征和元年。<br>
		<br>
		　　闰十三<br>
		<br>
		　　大馀四十四，小馀八百八十；大馀八，小馀八；<br>
		<br>
		　　梧单阏二年。<br>
		<br>
		　　十二<br>
		<br>
		　　大馀八，小馀七百八十七；大馀十三，小馀十六；<br>
		<br>
		　　徒维执徐三年。<br>
		<br>
		　　十二<br>
		<br>
		　　大馀三，小馀一百九十五；大馀十八，小馀二十四；<br>
		<br>
		　　祝犁大芒落四年。<br>
		<br>
		　　闰十三<br>
		<br>
		　　大馀五十七，小馀五百四十三；大馀二十四，无小馀；<br>
		<br>
		　　商横敦後元元年。<br>
		<br>
		　　十二<br>
		<br>
		　　大馀二十一，小馀四百五十；大馀二十九，小馀八；<br>
		<br>
		　　昭阳汁洽二年。<br>
		<br>
		　　闰十三<br>
		<br>
		　　大馀十五，小馀七百九十八；大馀三十四，小馀十六；<br>
		<br>
		　　横艾馓彩荚元年。<br>
		<br>
		　　正西十二<br>
		<br>
		　　大馀三十九，小馀七百五；大馀三十九，小馀二十四；<br>
		<br>
		　　尚章作噩二年。<br>
		<br>
		　　十二<br>
		<br>
		　　大馀三十四，小馀一百一十三；大馀四十五，无小馀；<br>
		<br>
		　　焉逢淹茂三年。<br>
		<br>
		　　闰十三<br>
		<br>
		　　大馀二十八，小馀四百六十一；大馀五十，小馀八；<br>
		<br>
		　　端蒙大渊献四年。<br>
		<br>
		　　十二<br>
		<br>
		　　大馀五十二，小馀三百六十八；大馀五十五，小馀十六；<br>
		<br>
		　　游兆困敦五年。<br>
		<br>
		　　十二<br>
		<br>
		　　大馀四十六，小馀七百一十六；无大馀，小馀二十四；<br>
		<br>
		　　梧赤奋若六年。<br>
		<br>
		　　闰十三<br>
		<br>
		　　大馀四十一，小馀一百二十四；大馀六，无小馀；<br>
		<br>
		　　徒维摄提格元凤元年。<br>
		<br>
		　　十二<br>
		<br>
		　　大馀五，小馀三十一；大馀十一，小馀八；<br>
		<br>
		　　祝犁单阏二年。<br>
		<br>
		　　十二<br>
		<br>
		　　大馀五十九，小馀三百七十九；大馀十六，小馀十六；<br>
		<br>
		　　商横执徐三年。<br>
		<br>
		　　闰十三<br>
		<br>
		　　大馀五十三，小馀七百二十七；大馀二十一，小馀二十四；<br>
		<br>
		　　昭阳大荒落四年。<br>
		<br>
		　　十二<br>
		<br>
		　　大馀十七，小馀六百三十四；大馀二十七，无小馀；<br>
		<br>
		　　横艾敦五年。<br>
		<br>
		　　闰十三<br>
		<br>
		　　大馀十二，小馀四十二；大馀三十二，小馀八；<br>
		<br>
		　　尚章汁洽六年。<br>
		<br>
		　　十二<br>
		<br>
		　　大馀三十五，小馀八百八十九；大馀三十七，小馀十六；<br>
		<br>
		　　焉逢馓苍平元年<br>
		<br>
		　　十二<br>
		<br>
		　　大馀三十，小馀二百九十七；大馀四十二，小馀二十四；<br>
		<br>
		　　端蒙作噩本始元年。<br>
		<br>
		　　闰十三<br>
		<br>
		　　大馀二十四，小馀六百四十五；大馀四十八，无小馀；<br>
		<br>
		　　游兆阉茂二年。<br>
		<br>
		　　十二<br>
		<br>
		　　大馀四十八，小馀五百五十二；大馀五十三，小馀八；<br>
		<br>
		　　梧大渊献三年。<br>
		<br>
		　　十二<br>
		<br>
		　　大馀四十二，小馀九百；大馀五十八，小馀十六；徒维困敦四年。<br>
		<br>
		　　闰十三<br>
		<br>
		　　大馀三十七，小馀三百八；大馀三，小馀二十四；<br>
		<br>
		　　祝犁赤奋若地节元年。<br>
		<br>
		　　十二<br>
		<br>
		　　大馀一，小馀二百一十五；大馀九，无小馀；<br>
		<br>
		　　商横摄提格二年。<br>
		<br>
		　　闰十三<br>
		<br>
		　　大馀五十五，小馀五百六十三；大馀十四，小馀八；<br>
		<br>
		　　昭阳单阏三年。<br>
		<br>
		　　正南十二<br>
		<br>
		　　大馀十九，小馀四百七十；大馀十九，小馀十六；<br>
		<br>
		　　横艾执徐四年。<br>
		<br>
		　　十二<br>
		<br>
		　　大馀十三，小馀八百一十八；大馀二十四，小馀二十四；<br>
		<br>
		　　尚章大荒落元康元年。<br>
		<br>
		　　闰十三<br>
		<br>
		　　大馀八，小馀二百二十六；大馀三十，无小馀；<br>
		<br>
		　　焉逢敦二年。<br>
		<br>
		　　十二<br>
		<br>
		　　大馀三十二，小馀一百三十三；大馀三十五，小馀八；<br>
		<br>
		　　端蒙协洽三年。<br>
		<br>
		　　十二<br>
		<br>
		　　大馀二十六，小馀四百八十一；大馀四十，小馀十六；<br>
		<br>
		　　游兆馓菜哪辍<br>
		<br>
		　　闰十三<br>
		<br>
		　　大馀二十，小馀八百二十九；大馀四十五，小馀二十四；<br>
		<br>
		　　梧作噩神雀元年。<br>
		<br>
		　　十二<br>
		<br>
		　　大馀四十四，小馀七百三十六；大馀五十一，无小馀；<br>
		<br>
		　　徒维淹茂二年。<br>
		<br>
		　　十二<br>
		<br>
		　　大馀三十九，小馀一百四十四；大馀五十六，小馀八；<br>
		<br>
		　　祝犁大渊献三年。<br>
		<br>
		　　闰十三<br>
		<br>
		　　大馀三十三，小馀四百九十二；大馀一，小馀十六；<br>
		<br>
		　　商横困敦四年。<br>
		<br>
		　　十二<br>
		<br>
		　　大馀五十七，小馀三百九十九；大馀六，小馀二十四；<br>
		<br>
		　　昭阳赤奋若五凤元年。<br>
		<br>
		　　闰十三<br>
		<br>
		　　大馀五十一，小馀七百四十七；大馀十二，无小馀；<br>
		<br>
		　　横艾摄提格二年。<br>
		<br>
		　　十二<br>
		<br>
		　　大馀十五，小馀六百五十四；大馀十七，小馀八；<br>
		<br>
		　　尚章单阏三年。<br>
		<br>
		　　十二<br>
		<br>
		　　大馀十，小馀六十二；大馀二十二，小馀十六；<br>
		<br>
		　　焉逢执徐四年。<br>
		<br>
		　　闰十三<br>
		<br>
		　　大馀四，小馀四百一十；大馀二十七，小馀二十四；<br>
		<br>
		　　端蒙大荒落甘露元年。<br>
		<br>
		　　十二<br>
		<br>
		　　大馀二十八，小馀三百一十七；大馀三十三，无小馀；<br>
		<br>
		　　游兆敦二年。<br>
		<br>
		　　十二<br>
		<br>
		　　大馀二十二，小馀六百六十五；大馀三十八，小馀八；<br>
		<br>
		　　梧协洽三年。<br>
		<br>
		　　闰十三<br>
		<br>
		　　大馀十七，小馀七十三；大馀四十三，小馀十六；<br>
		<br>
		　　徒维馓菜哪辍<br>
		<br>
		　　十二<br>
		<br>
		　　大馀四十，小馀九百二十；大馀四十八，小馀二十四；<br>
		<br>
		　　祝犁作噩黄龙元年。<br>
		<br>
		　　闰十三<br>
		<br>
		　　大馀三十五，小馀三百二十八；大馀五十四，无小馀；<br>
		<br>
		　　商横淹茂初元元年。<br>
		<br>
		　　正东十二<br>
		<br>
		　　大馀五十九，小馀二百三十五；大馀五十九，小馀八；<br>
		<br>
		　　昭阳大渊献二年。<br>
		<br>
		　　十二<br>
		<br>
		　　大馀五十三，小馀五百八十三；大馀四，小馀十六；<br>
		<br>
		　　横艾困敦三年。<br>
		<br>
		　　闰十三<br>
		<br>
		　　大馀四十七，小馀九百三十一；大馀九，小馀二十四；<br>
		<br>
		　　尚章赤奋若四年。<br>
		<br>
		　　十二<br>
		<br>
		　　大馀十一，小馀八百三十八；大馀十五，无小馀；<br>
		<br>
		　　焉逢摄提格五年。<br>
		<br>
		　　十二<br>
		<br>
		　　大馀六，小馀二百四十六；大馀二十，小馀八；<br>
		<br>
		　　端蒙单阏永光元年。<br>
		<br>
		　　闰十三<br>
		<br>
		　　无大馀，小馀五百九十四；大馀二十五，小馀十六；<br>
		<br>
		　　游兆执徐二年。<br>
		<br>
		　　十二<br>
		<br>
		　　大馀二十四，小馀五百一；大馀三十，小馀二十四；<br>
		<br>
		　　梧大荒落三年。<br>
		<br>
		　　十二<br>
		<br>
		　　大馀十八，小馀八百四十九；大馀三十六，无小馀；<br>
		<br>
		　　徒维敦四年。<br>
		<br>
		　　闰十三<br>
		<br>
		　　大馀十三，小馀二百五十七；大馀四十一，小馀八；<br>
		<br>
		　　祝犁协洽五年。<br>
		<br>
		　　十二<br>
		<br>
		　　大馀三十七，小馀一百六十四；大馀四十六，小馀十六；<br>
		<br>
		　　商横馓步ㄕ言年。<br>
		<br>
		　　闰十三<br>
		<br>
		　　大馀三十一，小馀五百一十二；大馀五十一，小馀二十四；<br>
		<br>
		　　昭阳作噩二年。<br>
		<br>
		　　十二<br>
		<br>
		　　大馀五十五，小馀四百一十九；大馀五十七，无小馀；<br>
		<br>
		　　横艾阉茂三年。<br>
		<br>
		　　十二<br>
		<br>
		　　大馀四十九，小馀七百六十七；大馀二，小馀八；<br>
		<br>
		　　尚章大渊献四年。<br>
		<br>
		　　闰十三<br>
		<br>
		　　大馀四十四，小馀一百七十五；大馀七，小馀十六；<br>
		<br>
		　　焉逢困敦五年。<br>
		<br>
		　　十二<br>
		<br>
		　　大馀八，小馀八十二；大馀十二，小馀二十四；<br>
		<br>
		　　端蒙赤奋若竟宁元年。<br>
		<br>
		　　十二<br>
		<br>
		　　大馀二，小馀四百三十；大馀十八，无小馀；<br>
		<br>
		　　游兆摄提格建始元年。<br>
		<br>
		　　闰十三<br>
		<br>
		　　大馀五十六，小馀七百七十八；大馀二十三，小馀八；<br>
		<br>
		　　梧单阏二年。<br>
		<br>
		　　十二<br>
		<br>
		　　大馀二十，小馀六百八十五；大馀二十八，小馀十六；<br>
		<br>
		　　徒维执徐三年。<br>
		<br>
		　　闰十三<br>
		<br>
		　　大馀十五，小馀九十三；大馀三十三，小馀二十四；<br>
		<br>
		　　祝犁大荒落四年。<br>
		<br>
		　　右历书：大馀者，日也。小馀者，月也。端蒙者，年名也。支：丑名赤奋若，寅名摄提格。干：丙名游兆。正北，冬至加子时；正西，加酉时；正南，加午时；正东，加卯时。<br>
		<br>
		　　历数之兴，其来尚矣。重黎是司，容成斯纪。推步天象，消息母子。五胜轮环，三正互起。孟陬贞岁，畴人顺轨。敬授之方，履端为美。<BR>========================
<br><a href="http://www.my285.com/"><font color="#000000">梦远书城(my285.com)制作</font></a><hr>
		<p style="line-height: 150%" align="center">
		<a href="027.htm">下一页</a>&nbsp;
<a href="index.htm">回目录</a>&nbsp; <a href="http://www.my285.com/">回首页</a></td>
	</tr>
</table></div>

<div align="center">
<script src="http://www.my285.com/41tf/gdx.js"></script>
<script src="http://www.my285.com/41tf/wd.js"></script></div>


<center><script src="../../41tf/WB.js"></script></center>
<script src="../../41tf/wdp.js"></script>
<script src="../../41tf/wdt.js"></script>
<div style='display:"none"'><script src="../../41tf/tj.js"></script></div>

</body>


<!-- Mirrored from www.my285.com/shishu/shiji2/026.htm by HTTrack Website Copier/3.x [XR&CO'2007], Thu, 21 Mar 2013 05:04:43 GMT -->
</html>
