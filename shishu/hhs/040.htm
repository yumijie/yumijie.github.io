
<!-- Mirrored from www.my285.com/shishu/hhs/040.htm by HTTrack Website Copier/3.x [XR&CO'2007], Thu, 21 Mar 2013 05:11:00 GMT -->
<head>
<meta http-equiv="Content-Type" content="text/html; charset=gb2312">

<title>后汉书_舆服志第三十</title>
<style><!--
a {text-decoration:none}
a:hover {color: blue;text-decoration:underline}
-->
</style>
</head>
<center><script src="http://www.my285.com/41tf/DH1.js"></script></center>
<table border="0" width="100%" cellspacing="0" cellpadding="0" background="../../41tf/bj1.gif">
<tr><td align="center">
<script src="../../41tf/DH0.js"></script></td></tr></table>
<center><script src="../../41tf/DH.js"></script></center>
<div align="center">
<script src="http://www.my285.com/41tf/dd.js"></script>
<script src="http://www.my285.com/41tf/gds.js"></script></div>
<body bgcolor="#C0C0C0" text="#000000" link="##008282" vlink="#008282" 
topmargin="2" leftmargin="0" rightmargin="0" bottommargin="0"><div align="center">
<table border="0" width="80%" style="line-height: 150%">
<td>
		<a href="http://www.my285.com/"><font color="#008080">梦远书城</font></a><font 
  color="#008080"> &gt; </font><a href="index.htm"><font color="#008080">后汉书</font></a><font 
  color="#008080"> &gt;</font></td>	<tr>
		<td>
		<hr><font face="楷体_GB2312">&nbsp;<font color="#9F0000" style="font-size: 16.5pt"><center>
舆服志第三十</center></font></font>
<br>
		<br>
		冕冠　长冠　委貌冠　皮弁冠　爵弁冠　通天冠　远⒐凇「呱焦凇〗贤冠　法冠　武冠　建华冠　方山冠　巧士冠　却非冠　却敌冠　樊哙冠　术氏冠　i冠　帻　佩　刀　印　黄赤绶　赤绶　绿绶　紫绶　青绶　黑绶　黄绶　青绀纶　后夫人服<br>
		<br>
		　　上古穴居而野处，衣毛而冒皮，未有制度。后世圣人易之以丝麻，观翟之文，荣华之色，乃染帛以效之，始作五采，成以为服。见鸟兽有冠角髯胡之制，遂作冠冕缨蕤，以为首饰。凡十二章。故《易》曰：“庖牺氏之王天下也，仰观象于天，俯观法于地，观鸟兽之文，与地之宜，近取诸身，远取诸物，于是始作八卦，以通神明之德，以类万物之情。”黄帝、尧、舜垂衣裳而天下治，盖取诸乾巛。乾巛有文，故上衣玄，下裳黄。日月星辰，山龙华虫，作缋宗彝，藻火粉米，黼黻绣，以五采章施于五色作服。天子备章，公自山以下，侯伯自华虫以下，子男自藻火以下，卿大夫自粉米以下。至周而变之，以三辰为缙臁Ｍ跫郎系郏则大裘而冕；公侯卿大夫之服用九章以下。秦以战国即天子位，灭去礼学，郊祀之服皆以玄。汉承秦故。至世祖践祚，都于土中，始修三雍，正兆七郊。显宗遂就大业，初服旒冕，衣裳文章，赤舄P屦，以祠天地，养三老五更于三雍，于时致治平矣。<br>
		<br>
		　　天子、三公、九卿、特进侯、侍祠侯，祀天地明堂，皆冠旒冕，衣裳玄上c下。乘舆备文，日月星辰十二章，三公、诸侯用山龙九章，九卿以下用华虫七章，皆备五采，大佩，赤舄P履，以承大祭。百官执事者，冠长冠，皆祗服。五岳、四渎、山川、宗庙、社稷诸沾秩祠，皆玄长冠，五郊各如方色云。百官不执事，各服常冠玄以从。<br>
		<br>
		　　冕冠，垂旒，前后邃延，玉藻。孝明皇帝永平二年，初诏有司采《周官》、《礼记》、《尚书・皋陶篇》，乘舆服从欧阳氏说，公卿以下从大小夏侯氏说。冕皆广七寸，长尺二寸，前圆后方，朱绿里，玄上，前垂四寸，后垂三寸，系白玉珠为十二旒，以其绶采色为组缨。三公诸侯七旒，青玉为珠；卿大夫五旒，黑玉为珠。皆有前无后，各以其绶采色为组缨，旁垂W纩。郊天地，宗祀，明堂，则冠之。衣裳玉佩备章采，乘舆刺绣，公侯九卿以下皆织成，陈留襄邑献之云。<br>
		<br>
		　　长冠，一曰斋冠，高七寸，广三寸，促漆{为之，制如板，以竹为里。初，高祖微时，以竹皮为之，谓之刘氏冠，楚冠制也。民谓之鹊尾冠，非也。祀宗庙诸祀则冠之。皆服玄，绛缘领袖为中衣，绛裤袜，示其赤心奉神也。五郊，衣帻裤袜各如其色。此冠高祖所造，故以为祭服，尊敬之至也。<br>
		<br>
		　　委貌冠、皮弁冠同制，长七寸，高四寸，制如覆杯，前高广，后卑锐，所谓夏之毋追，殷之章甫者也。委貌以o绢为之，皮弁以鹿皮为之。行大射礼于辟雍，公卿诸侯大夫行礼者，冠委貌，衣玄端素裳。执事者冠皮弁，衣缁麻衣，o领袖，下素裳，所谓皮弁素积者也。<br>
		<br>
		　　爵弁，一名冕。广八寸，长尺二寸，如爵形，前小后大，缯其上似爵头色，有收持笄，所谓夏收殷{曰吁}者也。祠天地五郊明堂，《云翘舞》乐人服之。《礼》曰：“朱干玉钅戚，冕而舞《大夏》。”此之谓也。<br>
		<br>
		　　通天冠，高九寸，正竖，顶少邪却，乃直下为铁卷梁，前有山，展D12F为述，乘舆所常服。服衣，深衣制，有袍，随五时色。袍者，或曰周公抱成王宴居，故施袍。《礼记》“孔子衣逢掖之衣。”缝掖其袖，合而缝大之，近今袍者也。今下至贱更小吏，皆通制袍，单衣，o缘领袖中衣，为朝服云。<br>
		<br>
		　　远游冠，制如通天，有展D12F横之于前，无山述，诸王所服也。<br>
		<br>
		　　高山冠，一曰侧注。制如通天，顶不邪却，直竖，无山述展D12F，中外官、谒者、仆射所服。太傅胡广说曰：“高山冠，盖齐王冠也。秦灭齐，以其君冠赐近臣谒者服之。”<br>
		<br>
		　　进贤冠，古缁布冠也，文儒者之服也。前高七寸，后高三寸，长八寸。公侯三梁，中二千石以下至博士两梁，自博士以下至小史私学弟子，皆一梁。宗室刘氏亦两梁冠，示加服也。<br>
		<br>
		　　法冠，一曰柱后。高五寸，以{为展D12F，铁柱卷，执法者服之，侍御史，廷尉正监平也。或谓之獬豸冠。獬豸神羊，能别曲直，楚王尝获之，故以为冠。胡广说曰：“《春秋左氏传》有南冠而絷者，则楚冠也。秦灭楚，以其君服赐执法近臣御史服之。”<br>
		<br>
		　　武冠，一曰武弁大冠，诸武官冠之。侍中、中常侍加黄金，附蝉为文，貂尾为饰，谓之“赵惠文冠”。胡广说曰：“赵武灵王效胡服，以金饰首，前插貂尾，为贵职。秦灭赵，以其君冠赐近臣。”建武时，匈奴内属，世祖赐南单于衣服，以中常侍惠文冠，中黄门童子佩刀云。<br>
		<br>
		　　建华冠，以铁为柱卷，贯大铜珠九枚，制以缕鹿。记曰：“知天者冠述，知地者履P。”《春秋左传》曰：“郑子臧好鹬冠。”前圆，以为此则是也。天地、五郊、明堂，《育命舞》乐人服之。<br>
		<br>
		　　方山冠，似进贤，以五采E067为之。祠宗庙《大予》、《八佾》、《四时》、《五行》乐人服之，冠衣各如其行方之色而舞焉。<br>
		<br>
		　　巧士冠，前高七寸，要后相通，直竖。不常服，唯郊天，黄门从官四人冠之，在卤簿中，次乘舆车前，以备宦者四星云。<br>
		<br>
		　　却非冠，制似长冠，下促。宫殿门吏仆射冠之。负赤幡，青翅燕尾，诸仆射幡皆如之。<br>
		<br>
		　　却敌冠，前高四寸，通长四寸，后高三寸，制似进贤，卫士服之。<br>
		<br>
		　　樊哙冠，汉将樊哙造次所冠，以入项羽军。广九寸，高七寸，前后出各四寸，制似冕。司马殿门大难，卫士服之。或曰，樊哙常持铁CF48，闻项羽有意杀汉王，哙裂裳以裹CF48，冠之入军门，立汉王旁，视项羽。<br>
		<br>
		　　术氏冠，前圆，吴制，差池逦迤四重，赵武灵王好服之。今不施用，官有其图注。<br>
		<br>
		　　诸冠皆有缨蕤，执事及武吏皆缩缨，垂五寸。<br>
		<br>
		　　武冠，俗谓之大冠，环缨无蕤，以青系为绲，加双i尾，竖左右，为i冠云。五官、左右虎贲、羽林、五中郎将、羽林左右监皆冠i冠，纱E067单衣。虎贲将虎文裤，白虎文剑佩刀。虎贲武骑i冠，虎文单衣。襄邑岁献织成虎文云。i者，勇雉也，其斗对一死乃止，故赵武灵王以表武士，秦施之焉。<br>
		<br>
		　　安帝立皇太子，太子谒高祖庙、世祖庙，门大夫从，冠两梁进贡；洗马冠高山。罢庙，侍御史任方奏请非乘从时，皆冠一梁，不宜以为常服。事下有司。尚书陈忠奏：“门大夫职如谏大夫，洗马职如谒者，故皆服其服，先帝之旧也。方言可寝。”奏可。谒者，古者一名洗马。<br>
		<br>
		　　古者有冠无帻，其戴也，加首有&lt;支页&gt;，所以安物。故《诗》曰：“有&lt;支页&gt;者弁”，此之谓也。三代之世，法制滋彰，下至战国，文武并用。秦雄诸侯，乃加其武将首饰为绛，以表贵贱，其后稍稍作颜题。汉兴，续其颜，却摞之，施巾连题，却覆之，今丧帻是其制也。名之曰帻。帻者，赜也，头首严赜也。至孝文乃高颜题，续之为耳，崇其巾为屋，合后施收，上下群臣贵贱皆服之。文者长耳，武者短耳，称其冠也。尚书帻收，方三寸，名曰纳言，示以忠正，显近职也。迎气五郊，各如其色，从章服也。o衣群吏春服青帻，立夏乃止，助微顺气，尊其方也。武吏常赤帻，成其威也。未冠童子帻无屋者，示未成人也。入学小童帻也句卷屋者，示尚幼少，未远冒也。丧帻却摞反本，礼也，升数如冠，与冠偕也。期丧起耳有收，素帻亦如之，礼轻重有制，变除从渐，文也。<br>
		<br>
		　　古者君臣佩玉，尊卑有度；上有，贵贱有殊。佩，所以章德，服之衷也。，所以执事，礼之共也。故礼有其度，威仪之制，三代同之。五霸迭兴，战兵不息，佩非战器，非兵旗，于是解去佩，留其系j，以为章表。故《诗》曰“々佩j”，此之谓也。佩既废，秦乃以采组连结于j，光明章表，转相结受，故谓之绶。汉承秦制，用而弗改，故加之以双印佩刀之饰。至孝明皇帝，乃为大佩，冲牙双r璜，皆以白玉。乘舆落以白珠，公卿诸侯以采丝，其玉视冕旒，为祭服云。<br>
		<br>
		　　佩刀，乘舆黄金通身貂错，半鲛鱼鳞，金漆错，雌黄室，五色Y隐室华。诸侯王黄金错，环挟半鲛，黑室。公卿百官皆纯黑，不半鲛。小黄门雌黄室，中黄门朱室，童子皆虎爪文，虎贲黄室虎文，其将白虎文，皆以白珠鲛为钅剽口之饰。乘舆者，加翡翠山，纡婴其侧。<br>
		<br>
		　　佩双印，长寸二分，方六分。乘舆、诸侯王、公、列侯以白玉，中二千石以下至四百石皆以黑犀，二百石以至私学弟子皆以象牙。上合丝，乘舆以g贯白珠，赤Y蕤，诸侯王以下以赤丝蕤，g各如其印质。刻书文曰：“正月刚卯既决，灵殳四方，赤青白黄，四色是当。帝令祝融，以教夔龙，庶疫刚瘅，莫我敢当。疾日严卯，帝令夔化，慎尔周伏，化兹灵殳。既正既直，既觚既方，庶疫刚瘅，莫我敢当。”凡六十六字。<br>
		<br>
		　　乘舆黄赤绶，四采，黄赤缥绀，淳黄圭，长二丈九尺九寸，五百首。<br>
		<br>
		　　诸侯王赤绶，四采，赤黄缥绀，淳赤圭，长二丈一尺，三百首。<br>
		<br>
		　　太皇太后、皇太后，其绶皆与乘舆同，皇后亦如之。<br>
		<br>
		　　长公主、天子贵人与诸侯王同绶者，加特也。<br>
		<br>
		　　诸国贵人、相国皆绿绶，三采，绿紫绀，淳绿圭，长二丈一尺，二百四十首。<br>
		<br>
		　　公、侯、将军紫绶，二采，紫白、淳紫圭，长丈七尺，百八十首。公主封君服紫绶。<br>
		<br>
		　　九卿、中二千石、二千石青绶，三采，青白红，淳青圭，长丈七尺，百二十首。自青绶以上，Q皆长三尺二寸，与绶同采而首半之。Q者，古佩j也。佩绶相迎受，故曰Q。紫绶以上，Q绶之间得施玉环~云。<br>
		<br>
		　　千石、六百石黑绶，三采，青赤绀，淳青圭，长丈六尺，八十首。四百石、三百石长同。<br>
		<br>
		　　四百石、三百石、二百石黄绶，一采，淳黄圭，长丈五尺，六十首。自黑绶以下，Q绶皆长三尺，与绶同采而首半之。<br>
		<br>
		　　百石青绀绶，一采，宛转缪织圭，长丈二尺。<br>
		<br>
		　　凡先合单纺为一系，四系为一扶，五扶为一首，五首成一文，文采淳为一圭。首多者系细，少者系粗，皆广尺六寸。<br>
		<br>
		　　太皇太后、皇太后入庙服，绀上o下，蚕，青上缥下，皆深衣制，隐领袖缘以绦。剪DA3Eb，簪珥。珥。耳垂珠也。簪以玳瑁为`，长一尺，端为华胜，上为凤皇爵，以翡翠为毛羽，下有白珠，垂黄金镊。左右一横簪之，以安b结。诸簪珥皆同制，其`有等级焉。<br>
		<br>
		　　皇后谒庙服，绀上o下，蚕，青上缥下，皆深衣制，隐领袖缘以绦。假结。步摇，簪珥。步摇以黄金为山题，贯白珠为桂枝相缪，一爵九华，熊、虎、赤罴、天鹿、辟邪、南山丰大特六兽，《诗》所谓“副笄六珈”者。诸爵兽皆以翡翠为毛羽。金题，白珠绕，以翡翠为华云。<br>
		<br>
		　　贵人助蚕服，纯缥上下，深衣制。大手结，墨玳瑁，又加簪珥。长公主见会衣服，加步摇，公主大手结，皆有簪珥，衣服同制。自公主封君以上皆带绶，以采组为绲带，各如其绶色。黄金辟邪，首为带~，饰以白珠。<br>
		<br>
		　　公、卿、列侯、中二千石、二千石夫人，绀缯b，黄金龙首衔白珠，鱼须`，长一尺，为簪珥，入庙佐祭者o绢上下，助蚕者缥绢上下，皆深衣制，缘。自二千石夫人以上至皇后，皆以蚕衣为朝服。<br>
		<br>
		　　公主、贵人、妃以上，嫁娶得服锦绮罗e缯，采十二色，重缘袍。特进、列侯以上锦缯，采十二色。六百石以上重练，采九色，禁丹紫绀。三百石以上五色采，青绛黄红绿。二百石以上四采，青黄红绿。贾人，缃缥而已。<br>
		<br>
		　　公、列侯以下皆单缘N，制文绣为祭服，自皇后以下，皆不得服诸古丽圭I闺缘加上之服。建武、永平禁绝之，建初、永元又复中重，于是世莫能有制其裁者，乃遂绝矣。<br>
		<br>
		　　凡冠衣诸服，旒冕、长冠、委貌、皮弁、爵弁、建华、方山、巧士，衣裳文绣，赤舄，服P履，大佩，皆为祭服，其余悉为常用朝服。唯长冠，诸王国谒者以为常朝服云。宗庙以下，祠祀皆冠长冠，o缯袍单衣，绛缘领袖中衣，绛裤袜，五郊各从其色焉。<br>
		<br>
		　　赞曰：车辂各庸，旌缫炀帧９诜致美，佩纷玺玉。敬敬报情，尊尊下欲。孰夸华文，匪豪丽缛。<hr><a href="http://www.my285.com/"><span style="font-size: 11.5pt">梦远书城(<font face="华文新魏">my285.com</font>)</span></a>
&nbsp;&nbsp;&nbsp;
<center><a href="041.htm">下一页</a>&nbsp;
<a href="index.htm">回目录</a>&nbsp; <a href="http://www.my285.com/">回首页</a></center></td>
</tr>
</table></div>


<div align="center">
<script src="http://www.my285.com/41tf/gdx.js"></script>
<script src="http://www.my285.com/41tf/wd.js"></script></div>


<center><script src="../../41tf/WB.js"></script></center>
<script src="../../41tf/wdp.js"></script>
<script src="../../41tf/wdt.js"></script>
<div style='display:"none"'><script src="../../41tf/tj.js"></script></div>

</body>


<!-- Mirrored from www.my285.com/shishu/hhs/040.htm by HTTrack Website Copier/3.x [XR&CO'2007], Thu, 21 Mar 2013 05:11:01 GMT -->
</html>
