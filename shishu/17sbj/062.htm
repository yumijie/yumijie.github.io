<html>


<!-- Mirrored from www.my285.com/shishu/17sbj/062.htm by HTTrack Website Copier/3.x [XR&CO'2007], Thu, 21 Mar 2013 06:07:39 GMT -->
<head>
<meta http-equiv="Content-Type" content="text/html; charset=gb2312">
<title>燕慕容恪_十七史百将传_梦远书城</title>

<style><!--
a {text-decoration:none}
a:hover {color: blue;text-decoration:underline}
-->
</style>
</head>
<center><script src="http://www.my285.com/41tf/DH1.js"></script></center>
<table border="0" width="100%" cellspacing="0" cellpadding="0"  background="../../41tf/bj1.gif">
<tr><td align="center">
<script src="../../41tf/DH0.js"></script></td></tr></table>
<center><script src="../../41tf/DH.js"></script></center>
<center>
<script src="http://www.my285.com/41tf/dd.js"></script>
<script src="http://www.my285.com/41tf/02s.js"></script></center>


<body bgcolor="#C0C0C0" topmargin="0" leftmargin="0" marginwidth="0" 
marginheight="0" rightmargin="0" link="#008282" vlink="#008282">

<center>
		<table border="0" cellspacing="1" width="80%" 
  style="font-size: 12pt; font-family: 宋体; line-height:150%">
			<tr>
				<td style="font-size: 10.5pt">
	
				<a href="http://www.my285.com/">梦远书城</a>　>　<a href="../index.htm">史籍</a>　>　<a href="index.htm">十七史百将传</a>　>　</td>
				<td style="font-size: 10.5pt" width="30%" 
    align="center">
	
				<a href="061.htm">上一页</a>　　　　<a href="063.htm">下一页</a></td>
			</tr>
			<tr>
				<td height="50" 
    style="font-size: 15pt; font-family: 黑体; color: #9F0000; letter-spacing:1" 
    align="center" colspan="2">燕慕容恪</td>
			</tr>
			<tr>
				<td align="center" colspan="2">
<hr>
<script src="http://www.my285.com/41tf/bt.js"></script>
</td>
</tr>
<tr>
<td colspan="2">
<br>
　　慕容恪，字元恭，之子也。沉深有大度。年十五，身长八尺七寸，容貌魁杰，雄毅严重，每所言及，辄经纶世务，始器焉，乃授之以兵。数从征伐，临机多奇策。使镇辽东，甚有威惠，高句丽惮之，不敢为寇。将终，谓隽曰：“今中原未一，方建大事，恪智勇俱济，汝其委之。”及隽嗣位，弥加亲任。累战有大功，封太原王。隽寝疾，引恪与慕容评属以后事。及ブ世，总摄朝权。初，建邺闻隽死曰：“中原可图矣。”桓温曰：“慕容恪尚存，所忧方为大耳。”慕容根之就诛也，内外危惧。恪容止如常，神色自若，出入往还，一人步从。或有谏之者，恪曰：“人情怀惧，且当自安以靖之。吾复不安，则众何瞻仰哉！”于是人心稍定。恪虚襟待物，谘询善道，量才处任，使人不逾位。虽执权政事，必谘之于评。罢朝归第，则尽心色养，手不释卷。恪之围洛阳也，秦中大震，苻坚亲将以备潼关，军回乃定。恪为将不尚威严，专以恩信御物，务于大略，不以小令劳众。军士有犯法，密纵舍之，捕斩贼首以令军。营内不整似可犯，而防御甚严，终无丧败。临终，デ琢傥室院笫拢恪曰：“臣闻报恩莫大荐士，板筑犹可，而况国之懿藩乎！吴王文武兼才，管、萧之亚，陛下若任之以政，国其少安。不然，臣恐二寇必有窥窬之计。”言终而死。<br>
<br>
　　孙子曰：“辅周则国必强。”恪在中原，桓温以谓所忧方大。又曰：“卒未亲附而罚之，则不服。”恪之为将，专以恩信而不尚威严是也。<br>
<br>
<br>				</td>
			</tr>
			<tr>
				<td colspan="2">
				<hr></td>
			</tr>
			<tr>
				<td style="font-size: 11.5pt" colspan="2">		
<a href="http://www.my285.com/">梦远书城(<font face="华文新魏">my285.com</font>)</a></td>
			</tr>
			<tr>
				<td align="center" colspan="2"><a href="061.htm">上一页</a>&nbsp;<a href="index.htm">回目录</a>&nbsp;<a href="http://www.my285.com/">回首页</a>&nbsp;<a href="063.htm">下一页</a>&nbsp;<script src="http://www.my285.com/41tf/fy.js"></script></td>
			</tr>
		</table>
		</center>

<center>
<script src="http://www.my285.com/41tf/02x.js"></script>
<script src="http://www.my285.com/41tf/wd.js"></script></center>

<center><script src="../../41tf/WB.js"></script></center>
<script src="../../41tf/wdp.js"></script>
<script src="../../41tf/wdt.js"></script>
<div style='display:"none"'><script src="../../41tf/tj.js"></script></div>



</body>


<!-- Mirrored from www.my285.com/shishu/17sbj/062.htm by HTTrack Website Copier/3.x [XR&CO'2007], Thu, 21 Mar 2013 06:07:41 GMT -->
</html>

