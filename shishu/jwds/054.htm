<HTML>
<!-- Mirrored from www.my285.com/shishu/jwds/054.htm by HTTrack Website Copier/3.x [XR&CO'2007], Thu, 21 Mar 2013 05:34:24 GMT -->
<HEAD><meta http-equiv="Content-Type" content="text/html; charset=GB2312"><TITLE>旧五代史_列传六</TITLE>
<META NAME="keywords" CONTENT="薛居正 旧五代史 列传六">
<META NAME="description" CONTENT="薛居正 - 旧五代史 - 列传六">

<style>
<!--
#page {position:absolute; z-index:0; left:0px; top:0px}
.tt3 {font: 9pt/12pt "宋体"}
.tt2 {font: 12pt/15pt "宋体"}
a {text-decoration:none}
a:hover {color: blue;text-decoration:underline}
-->
</style>

</head>
<center><script src="http://www.my285.com/41tf/DH1.js"></script></center>
<table border="0" width="100%" cellspacing="0" cellpadding="0" background="../../41tf/bj1.gif">
<tr><td align="center">
<script src="../../41tf/DH0.js"></script></td></tr></table>
<center><script src="../../41tf/DH.js"></script></center>
<div align="center">
<script src="http://www.my285.com/41tf/dd.js"></script>
<script src="http://www.my285.com/41tf/gds.js"></script></div><body text="#000000" aLink=#9900ff link=#006699 vLink=#006699 bgcolor="#F5F8F8" leftmargin="3" topmargin="3" marginheight="3" marginwidth="3">
<TABLE WIDTH="100%" CELLPADDING=10 CELLSPACING=0 BORDER=0>
<TR>
<TD CLASS="tt3" VALIGN="top" width="8%"  ><strong><A HREF="055.htm">后一页</A><BR>
<A HREF="053.htm">前一页</A><BR>

<A HREF="index.htm">回目录</A><BR>
<A HREF="http://www.my285.com/index.htm">回首页</A><BR>
</strong>
</TD>
<TD class="tt2"  width="84%" style="line-height: 150%"><center><FONT style="FONT-SIZE: 16.5pt" COLOR="#FF6666" FACE="楷体_GB2312"><B>列传六</B></center></FONT>
<hr color="#EE9B73" size="1" width="94%">
<BR>
　　王F，其先回鹘部人也。远祖没诺干，唐至德中，事镇州节度使王武俊为骑将。武俊嘉其勇干，畜为假子，号王五哥，其后子孙以王为氏。四代祖廷凑，事镇帅王承宗为牙将。长庆初，承宗卒，穆宗命田宏正为成德军节度使。既而镇人杀宏正，推廷凑为留后，朝廷不能制，因以旄钺授之。廷凑卒，子元逵尚文宗女寿安公主。元逵卒，子绍鼎立。绍鼎卒，子景崇立。皆世袭镇州节度使，并前史有传。景崇位至太尉、中书令，封常山王，中和二年卒。
<BR>
　　F即景崇之子也，年十岁，三军推袭父位。大顺中，武皇将李存孝既平邢、常因献谋于武皇<!--script>王廷相（1474―1544）明哲学家、文学家。字子衡，号<script-->，欲兼并镇、定，乃连年出师以扰镇之属邑。F苦之，遣使求救于幽州。《旧唐书》云：时天子蒙尘，九州鼎沸，河东节度使李克用虎视山东，方谋吞据。F以重赂结纳，请以修和好。晋军讨孟方立于邢州，F常奉以刍粮。及方立平，晋将李存孝侵F于南部，F求援于幽州。自是燕帅李匡威频岁出军，以为F援。时匡威兵势方盛，以F冲弱，将有窥图之志。
<BR>
　　景福二年春，匡威率精骑数万，再来赴援，会匡威弟匡俦夺据兄位，匡威退无归路<!--script>命。“五四”时期与李大钊、鲁迅等发生分裂。曾任驻美大使。<script-->，F乃延入府第，馆于宝寿佛寺。F以匡威因己而失国，又感其援助之力，事之如父。五月，F谒匡威于其馆，匡威阴遣部下伏甲劫F，抱持之。F曰：“公戒部人勿造次。吾国为晋人所侵，垂将覆灭，赖公济援之力，幸而获存。今日之事，本所甘心。”即并辔归府舍。F军拒之，竟杀匡威。F本疏瘦，时年始十七，当与匡威并辔之时，电雨骤作，屋瓦皆飞。有一人于缺垣中望见F，F就之，遽挟于马上，肩之而去。翼日，F但觉项痛头偏，盖因为有力者所挟，不胜其苦故也。既而访之，则曰墨君和，乃鼓刀之士也，遂厚赏之。《太平广记》引《刘氏耳目记》云：真定墨君和，幼名三旺。眉目棱岸，肌肤若铁，年十五六。赵王F初即位，曾见之，悦而问曰：“此中何得昆仑阂玻俊蔽势湫眨与形质相应，即呼为墨昆仑，因以o衣赐之。是时，常山县邑屡为并州中军所侵掠，赵之将卒疲于战敌。告急于燕王，李匡威率师五万来救之。并人攻陷数城。燕王闻之，躬领五万骑径与晋师战于元氏，晋师败绩。赵王感燕王之德，椎牛洒酒，大犒于X城，辇金二十万以谢之。燕王归国，比及境上，为其弟匡俦所拒，赵人以其有德于我，遂营东圃以居之。燕王自以失国，又见赵王之幼，乃图之。遂伏甲俟赵王，旦至，即使擒之。赵王请曰：“某承先代基构，主此山河，每被邻寇侵渔，困于守备，赖大王武略，累挫戎锋，获保宗祧，实资恩力。顾惟幼懦，夙有卑诚，望不匆匆，可伸交让。愿与大王同归衙署，即军府必不拒违。”燕王以为然，遂与赵王并辔而进。俄有大风并黑云起于城上，大雨雷电，至东角门内，有勇夫袒臂旁来，拳殴燕之介士，即挟负赵王逾垣而走，遂得归公府。问其姓名，君和恐其难记，但言曰：“砚中之物。”王心志之。左右军士既见主免难，遂逐燕王。燕王退走于东圃，赵人围而杀之。赵王召墨生以千金赏之，兼赐上第一区，良田万亩，仍恕其十死，奏授光禄大夫。
<BR>
　　F既失燕军之援，会武皇出师以逼真定，F遣使谢罪，出绢二十万匹，及具牛酒犒军<!--script>灭一切传统意义上的哲学。<script-->，自是与F俱修好如初。洎梁祖兼有山东，虎视天下，F卑辞厚礼，以通和好。《新唐书》：罗绍威讽F绝太原，共尊全忠，F依违，全忠不悦。光化三年秋，梁祖将吞河朔，乃亲征镇、定，纵其军燔镇之关城。F谓宾佐曰：“事急矣，谋其所向。”判官周式者，有口辩，出见梁祖。梁祖盛怒，逆谓式曰：“王令公朋附并汾，违盟爽信，敝赋业已及此，期于无舍！”式曰：“公为唐室之桓、文，当以礼义而成霸业，反欲穷兵黩武，天下其谓公何！”《新唐书》：李嗣昭攻持荩全忠自将击走之，得F与嗣昭书，全忠怒，引军攻F。周式请见全忠，全忠即出书示式曰：“嗣昭在者，宜速遣。”式曰：“王公所与和者，息人锋镝间耳。况继奉天子诏和解，能无一番纸坠北路乎？太原与赵本无恩，嗣昭庸肯入耶！”梁祖喜，引式袂而慰之曰：“前言戏之耳！”即送牛酒货币以犒军。式请F子昭祚及大将梁公儒、李宏规子各一人往质于汴。梁祖以女妻昭祚。及梁祖称帝，F不得已，行其正朔。
<BR>
　　其后梁祖常虑河朔悠久难制，会罗绍威卒，因欲除移镇、定。先遣亲军三千，分据F深、冀二郡，以镇守为名。又遣大将王景仁、李思安率师七万<!--script>围的变化，一定条件下的普遍规律会变成特殊规律；反之亦<script-->，营于柏乡。F遣使告急庄宗，庄宗命周德威率兵应之；F复奉唐朝正朔，称天v七年。及破梁军于高邑，我军大振，自是遣大将王德明率三十七都从庄宗征伐，收燕降魏，皆预其功，然F未尝亲军远出。八年七月，F至承天军，与庄宗合宴同盟，奉觞献寿，以申感概。庄宗以F父友，曲加敬异，为之声歌，F亦报之，谓庄宗为四十六舅。中饮，庄宗抽佩刀断衿为盟，许女妻F子昭诲。因兹坚附于庄宗矣。
<BR>
　　F自幼聪悟，然仁而不武，征伐出于下，特以作O数世。专制四州，高屏尘务<!--script>《从社会学和思想史来探讨的教育史》、《系统的道德教育的必<script-->，不亲军政，多以阉人秉权，出纳决断，悉听所为。皆雕靡第舍，崇饰园池，植奇花异木，递相夸尚。人士皆裒衣博带，高车大盖，以事嬉游，O府之中，当时为盛。F宴安既久，惑于左道，专求长生之要，常聚缁黄，合炼仙丹，或讲说佛经，亲受符。西山多佛寺，又有王母观，F增置馆宇，雕饰土木。道士王若讷者，诱F登山临水，访求仙迹，每一出，数月方归，百姓劳弊。王母观石路既峻，不通舆马，每登行，命仆妾数下人维锦绣牵持而上。有阉人石希蒙者，奸宠用事，为F所嬖，a与之卧起。
<BR>
　　天v八年冬十二月，F自西山回，宿于鹘营庄，将归府第，希蒙劝之他所。宦者李宏规谓F曰：“方今晋王亲当矢石<!--script>下，打败日本侵略者，解放全中国人民，建立一个新民主主<script-->，栉沐风雨，王殚供军之租赋，为不急之游盘，世道未夷，人心多梗，久虚府第，远出游从，如乐祸之徒，翻然起变，拒门不纳，则王欲何归！”F惧，促归。希蒙谮宏规专作威福，多蓄猜防，F由是复无归志。宏规闻之怒，使亲事偏将苏汉衡率兵擐甲遽至F前，露刃谓F曰：“军人在外已久，愿从王归。”宏规进曰：“石希蒙说王游从，劳弊士庶，又结构阴邪，将为大逆。臣已侦视情状不虚，请王杀之，以除祸本。”F不听。宏规因命军士聚噪，斩希蒙首抵于前。F大恐，遂归。是日，令其子昭祚与张文礼以兵围李宏规及行军司马李蔼宅，并族诛之，诖误者凡数十家。又杀苏汉衡，收部下偏将下狱，穷其反状，亲军皆恐，复不时给赐，众益惧。文礼因其反侧，密谕之曰；“王将坑尔曹，宜自图之。”众皆掩泣相谓曰：“王待我如是，我等焉能效忠？”是夜，亲事军十余人，自子城西门逾垣而入，F方焚香受，军士二人突入，断其首，袖之而出，遂焚其府第，烟焰亘天，兵士大乱。F姬妾数百，皆赴水投火而死。军校有张友顺者，率军人至张文礼之第，请为留后。遂尽杀王氏之族。F于昭宗朝赐号敦睦保定久大功臣，位至成德军节度使、守太师、中书令、赵王，梁祖加尚书令。初，F之遇害，不获其尸，及庄宗攻下镇州，F之旧人于所焚府第灰间方得F之残骸。庄宗命幕客致祭，葬于王氏故茔。
<BR>
　　F长子昭祚，乱之翼日，张文礼索之，斩于军门。次子昭诲。当F被祸之夕，昭诲为军人携出府第<!--script>了实现名称合乎事实。墨子认为，正名在于使彼此之名各得<script-->，置之地穴十余日，乃髡其发，被以僧衣。属湖南纲官李震南还，军士以昭诲托于震，震置之茶褚中。既至湖湘，乃令依南岳寺僧习业，岁给其费。昭诲年长思归，震即赍送而还。时F故将符习为汴州节度使，会昭诲来投，即表其事曰：“故赵王王F小男昭诲，年十余岁遇祸，为人所匿免，今尚为僧，名崇隐，谨令赴阙。”明宗赐衣一袭，令脱僧服。顷之，昭诲称前成德军中军使、检校太傅，诣中书陈状，特授朝议大夫、检校考功郎中、司农少卿，赐金紫。符习因以女妻之。其后，累历少列，周显德中，迁少府监。
<BR>
　　王处直。《王处直传》，原本止存王都废立之事，而处直事阙佚。今考《旧唐书》列传云：处直，字允明，处存母弟也。初为定州后院军都知兵马使<!--script>充满矛盾，而矛盾是背理的，因而非实在。实在是一个知觉<script-->，汴人入寇，处直拒战，不利而退，三军大噪，推处直为帅，乃权知留后事。汴将张存敬攻城，梯冲云合，处直登城呼曰：“敝邑于朝廷未尝不忠，于O邻未尝失礼，不虞君之涉吾地，何也？”p温使人报之曰：“何以附太原而弱邻道？”处直报曰：“吾兄与太原同时立勋王室，地又亲邻，修好往来，常道也。请从此改图。”温许之，仍归罪于孔目吏梁问，出绢十万匹，牛酒以犒汴军，存敬修盟而退；温因表授旄钺、检校左仆射。天v元年，加太保，封太原王。后仕伪梁，授北平王、检校太尉，不数岁，复归于庄宗。后十余年，为其子都废归私第，寻卒，年六十一。
<BR>
　　王都，本姓刘，小字云郎，中山陉邑人也。初，有妖人李应之得于村落间<!--script>战争中的重要因素，但不是决定的因素，决定的因素是人不<script-->，养为己子。及处直有疾，应之以左道医之，不久病间，处直神之，待为羽人。始假幕职，出入无间，渐署为行军司马，军府之事，咸取决焉。处直时未有子，应之以都遗于处直曰：“此子生而有异。”因是都得为处直之子。其后应之阅白丁于管内，别置新军，起第于博陵坊，面开一门，动皆鬼道。处直信重日隆，将校相虑，变在朝夕，谋先事为祸。会燕师假道，伏甲于外城，以备为不虞，昧旦入郭，诸校因引军以围其第，应之死于乱兵，咸云不见其尸，众不解甲。乃逼牙帐请杀都，处直坚靳之，久乃得免。翼日赏劳，籍其兵于卧内，自队长已上记于别簿，渐以他事孥戮。迨二十年，别簿之记，略无孑遗。都既成长，总其兵柄，奸诈巧佞，生而知之。处直爱养，渐有付托之意，时处直诸子尚幼，乃以都为节度副大使。
<BR>
　　王郁者，亦处直之孽子也。案：以下有阙文。
<BR>
　　天v十八年十二月，庄宗亲征镇州，败契丹于沙河。明年正月，乘胜追敌，过定州，都马前奉迎，庄宗幸其府第曲宴。都有爱女，十余岁，庄宗与之论婚，许为皇子继岌妻之。自是恩宠特异，奏请无不从。同光三年，庄宗幸都，都来朝觐，留宴旬日，锡赉钜万，迁太尉、侍中。时周元豹见之曰；“形若鲤鱼，难免刀匕。”及明宗嗣位，加中书令，然以其夺据父位，深心恶之。
<BR>
　　初，同光中，祁、易二州刺史，都奏部下将校为之，不进户口，租赋自赡本军，天成初仍旧。既而安重诲用事，稍以朝政厘之。时契丹犯塞，诸军多屯幽、易间，大将往来，都阴为之备，屡废迎送，渐成猜间。和昭训为都筹画曰：“主上新有四海，其势易离，可图自安之计。”会p守殷据汴州反，镇州节度使王建立与安重诲不协，心怀怨嫉。都阴知之，乃遣人说建立谋叛，建立伪许之，密以状闻。都又与青、徐、岐、潞、梓五帅蜡书以离闻之。
<BR>
　　三年四月，制削都在身官爵，遣宋州节度使王晏球率师讨之。都急与王郁谋，引契丹为援。洎王师攻城，契丹将托诺率骑万人来援，都与契丹合兵大战于嘉山，为王师所败，惟托诺以二千骑奔入定州。都仗之守城，呼为诺王，屈身沥恳，冀其尽力。孤垒周年，亦甚有备，诸校或思归向，以其访察严密，杀人相继，人无宿谋，故数构不就。
<BR>
　　都好聚图书，自常山始破，梁国初平，令人广将金帛收市，以得为务，不责贵贱，书至三万卷，名画乐器各数百，皆四方之精妙者，萃于其府。四年三月，晏球拔定州，时都校马让能降于曲阳门，都巷战而败，奔马归于府第，纵火焚之，府库妻孥，一夕俱烬，惟擒托诺并其男四人、弟一人献于行在。
<BR>
　　李继陶者，庄宗初略地河朔，俘而得之，收养于宫中，故名曰得得。天成初，安重诲知其本末，付段菅之为海葜其不称，许其就便。王都素蓄异志，潜取以归，呼为庄宗太子。及都叛，遂僭其服装，时俾乘墉，欲惑军士，人咸知其伪，竞诟辱之。城陷，晏球获之，拘送于阙下，行至邢州，遣使戮焉。
<BR>
　　史臣曰：王F据镇、冀以称王，治将数世；处直分易、定以为帅，亦既重侯。一则惑佞臣而覆其宗，一则嬖孽子而失其国，其故何哉？盖富贵斯久，仁义不修，目眩于妖妍，耳惑于丝竹，故不能防奸于未兆，察祸于未萌，相继败亡，又谁咎也！
 <br>
<br>　　------------------<br>
　　<a href="http://www.my285.com/"><font size="4">梦远书城<font face="楷体_GB2312">my285</font>.com</font></a>
<br>
<hr color="#EE9B73" size="1" width="94%">

</TD>
<TD CLASS="tt3" VALIGN="bottom" width="8%"  ><strong><A HREF="055.htm">后一页</A><BR>
<A HREF="053.htm">前一页</A><BR>

<A HREF="index.htm">回目录</A><BR>
<A HREF="http://www.my285.com/index.htm">回首页</A><BR>
</strong>
</TD>
</TR>
</table>
<div align="center">
<script src="http://www.my285.com/41tf/gdx.js"></script>
<script src="http://www.my285.com/41tf/wd.js"></script></div>


<center><script src="../../41tf/WB.js"></script></center>
<script src="../../41tf/wdp.js"></script>
<script src="../../41tf/wdt.js"></script>
<div style='display:"none"'><script src="../../41tf/tj.js"></script></div>

</body>

<!-- Mirrored from www.my285.com/shishu/jwds/054.htm by HTTrack Website Copier/3.x [XR&CO'2007], Thu, 21 Mar 2013 05:34:25 GMT -->
</HTML>